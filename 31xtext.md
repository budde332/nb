Påskdagen




”Kristus är uppstånden”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som uppstod segrande ur graven, möt oss med Din nåd. Herre, förbarma Dig.
Förs        Herre, förbarma Dig
Präst        Kristus, Du som med Din uppståndelse ställde fram livet mitt ibland onds kan och döden, ge hopp åt allt levande. Kristus, förbarma Dig.
Förs        Kristus, förbarma Dig
Präst        Herre, Du som en gång ska skapa allting nytt, låt Ditt rike komma. Herre, förbarma Dig.
Förs        Herre, förbarma Dig




Kollektbön
Allsmäktige Gud, Du som förde Ditt folk ut ur slaveriet och befallde det att fira påsk, för oss ut ur vår bundenhet, 
så att vi får leva det liv som Kristus Jesus vann åt oss. 
Genom Honom, Han som med Dig och den Helige Ande lever och verkar i evig het.




Psaltarversikel, verserna. Antifon föregår, ingår mellan verserna och avslutar.
Herrens hand är höjd till seger, Herrens hand har visat sin kraft. Jag skall inte dö, jag skall leva och vittna om Herrens gärningar.
Detta är Herrens eget verk, det står för våra ögon som ett under. Detta är dagen då Herren grep in. Låt oss jubla och vara glada.




Inledningen i förbönen
Himmelske Fader, Du som genom Jesu Kristi död och uppståndelse gör allting nytt, i Hans namn kommer vi till Dig och ber.




Slutbön i Ordets gudstjänst
Lovad vare Du, allsmäktige och nådige Gud, som uppväckt Din ende Son och gjort Honom till segrare över synd och död, hjälp oss att ta emot Honom som livets furste. Behåll oss alltid i Hans frid. 
Genom Honom, Jesus Kristus, vår uppståndne Frälsare och Herre.




Bön efter kommunionen
Gud, vår Fader, fullborda vår övergång från mörker till ljus, från sorg till glädje, från död till liv genom Din Son, Han som uppstått från de döda, Han som kommit oss till mötes i detta påskens sakrament, Han som nu lever och verkar med Dig och den Helige Ande, i en gudom, från evighet till evighet.












________________
Matteusserien




Gammaltestamentlig text: Jesaja 25:6-9  
Herren Sebaot skall på detta berg hålla gästabud för alla folk, ett gästabud med feta rätter och starkt vin, med feta, mustiga rätter och starkt, klarat vin. På detta berg skall Han utplåna den slöja som höljer alla folk, det dok som skyler alla folk slag. Han skall utplåna döden för alltid. Herren Gud skall torka tårarna från alla kinder och göra slut på sitt folks förnedring överallt på jorden. Herren har talat.
Den dagen skall man säga: Se, detta är vår Gud, den räddare vi hoppades på. Detta är Herren som vi hoppades på, låt oss jubla av glädje, Han kom till vår räddning. 




Epistel: Första Korinthierbrevet 15:53-57
Detta förgängliga måste kläs i oförgänglighet och detta dödliga kläs i odödlighet. Men när det förgängliga kläs i oförgänglighet och det dödliga i odödlighet, då blir det så som skriftordet säger: Döden är uppslukad och segern är vunnen. Död, var är din seger? Död, var är din udd? Dödens udd är synden, och synden har sin kraft i lagen. Gud vare tack som ger oss segern genom vår herre Jesus Kristus. 




Evangelium: Matteus 28:1-20
Efter sabbaten, i gryningen den första veckodagen, kom Maria från Magdala och den andra Maria för att se på graven. Då blev det ett kraftigt jordskalv, ty Herrens ängel steg ner från himlen och kom och rullade undan stenen och satte sig på den. Hans utseende var som blixten och hans kläder vita som snö. Vakterna skakade av skräck för honom och blev liggande som döda. Men ängeln sade till kvinnorna: ”Var inte rädda. Jag vet att ni söker efter Jesus, som blev korsfäst. Han är inte här, Han har uppstått, så som Han sade. Kom och se var Han låg. Skynda er sedan till hans lärjungar och säg till dem: 'Han har uppstått från de döda, och nu går Han före er till Galileen. Där skall ni få se Honom.' Nu har jag sagt er detta.” 
De lämnade genast graven, och fyllda av bävan och glädje sprang de för att berätta det för Hans lärjungar. Då kom Jesus emot dem och hälsade dem, och de gick fram, grep om Hans fötter och hyllade Honom. Men Jesus sade till dem: ”Var inte rädda. Gå och säg åt mina bröder att bege sig till Galileen. Där skall de få se mig.” 
Medan de var på väg kom några ur vaktstyrkan in till staden och berättade för översteprästerna om allt som hade hänt. Dessa överlade med de äldste, och sedan gav de soldaterna en stor summa pengar och sade till dem: ”Säg att Hans lärjungar kom under natten och rövade bort Honom medan ni sov. Om ståthållaren får höra detta skall vi tala med honom så att ni inte behöver oroa er.” Soldaterna tog pengarna och gjorde som de hade blivit tillsagda. Så vann detta rykte spridning bland judarna ända till denna dag. 
De elva lärjungarna begav sig till Galileen, till det berg dit Jesus hade befallt dem att gå. När de fick se Honom där föll de ner och hyllade Honom, men några tvivlade. Då gick Jesus fram till dem och talade till dem: ”Åt mig har getts all makt i himlen och på jorden. Gå därför ut och gör alla folk till lärjungar: döp dem i Faderns och Sonens och den helige Andes namn och lär dem att hålla alla de bud jag har gett er. Och jag är med er alla dagar till tidens slut.”
 




Markusserien




Gammaltestamentlig text: Exodus (Andra Mosebok) 15:1-11  
Jag sjunger till Herrens ära: stor är Hans höghet och makt. Häst och vagnskämpe vräkte Han i havet. Herren är min kraft och mitt värn, Han blev min räddning.    Han är min Gud, Honom vill jag prisa, min faders Gud, Honom vill jag lovsjunga. Herren är en kämpe – Herren är Hans namn. Faraos vagnar, hela hans här, kastades i havet, hans tappraste män dränktes i Sävhavet. Vattnen slog samman över dem, de sjönk i djupet som stenar. Din högra hand, herre, härlig i makt, Din högra hand, Herre, krossade fienden. I Din makt och Din härlighet gjorde Du mot ståndarna till intet. Din lågande vrede bröt fram och förtärde dem alla som halm. Du frustade, och vattnet tornade upp sig, vågorna stod som en mur, strömmarna stelnade mitt i havet. Fienden sade: Jag skall förfölja dem, hinna i kapp dem, för dela bytet, stilla min lystnad, jag skall dra mitt svärd och beröva dem allt. Du blåste på dem och havet höljde dem, de sjönk som bly i väldiga vatten. Vem är som Du bland gudarna, Herre? Vem är som Du, majestätisk och helig, värdig fruktan och lovsång, mäktig att göra under? 




Epistel: Första Korinthierbrevet 15:12-21  
Om det nu förkunnas att Kristus har uppstått från de döda, hur kan då några bland er säga att det inte finns någon uppståndelse från de döda? Om det inte finns någon uppståndelse från de döda har inte heller Kristus uppstått. Men om Kristus inte har uppstått, ja, då är vår förkunnelse tom, och tom är också er tro. Och då visar det sig att vi har vittnat falskt om Gud, eftersom vi har vittnat om Gud att Han har uppväckt Kristus, som Han ju inte kan ha uppväckt om det är sant att de döda inte uppstår. Ty om inga döda uppstår har heller inte Kristus uppstått. Men om Kristus inte har uppstått, då är er tro meningslös, och ni är ännu kvar i era synder. Då är också de som har avlidit i tron på Kristus förlorade. Gäller vårt hopp till Kristus bara detta livet, då är vi de mest ömkansvärda bland människor. 
Men nu har Kristus uppstått från de döda, som den förste av de avlidna. Ty efter som döden kom genom en människa kommer också uppståndelsen från de döda genom en människa. 




Evangelium: Markus 16:1-14  
När sabbaten var över köpte Maria från Magdala och Maria, Jakobs mor, och Salome välluktande kryddor för att gå och smörja Honom. Tidigt på morgonen efter sabbaten kom de till graven när solen gick upp. Och de sade till varandra: ”Vem skall rulla undan stenen från graven åt oss?” Men så fick de se att stenen var bort rullad, den var mycket stor. De gick in i graven och såg en ung man i lång vit dräkt sitta där till höger, och de blev förskräckta. Men han sade till dem: ”Var inte förskräckta. Ni söker efter Jesus från Nasaret, Han som blev korsfäst. Han har upp stått, Han är inte här. Se, här är platsen där Han blev lagd. Men gå och säg till Pet rus och de andra lärjungarna: 'Han går före er till Galileen. Där skall ni få se Honom, som Han har sagt er.'” 
Då lämnade de graven och sprang därifrån, darrande och utom sig. Och de sade ingenting till någon, för de var rädda.
När Jesus hade uppstått på morgonen efter sabbaten visade Han sig först för Maria från Magdala, från vilken Han hade drivit ut sju demoner. Hon gav sig i väg och berättade det för dem som varit tillsammans med Honom och som nu sörjde och grät. När de fick höra att Han levde och att hon hade sett Honom trodde de inte på det. Därefter visade Han sig i annan skepnad för två av dem medan de var på väg ut på landet. Också de gick bort och berättade det för de andra, men inte heller de blev trodda. 
Sedan visade Han sig också för de elva medan de låg till bords, och Han förebrådde dem deras otro och halsstarrighet, då de inte hade trott på dem som sett Honom uppstånden. 








Lukaserien




Gammaltestamentlig text: Hosea 6:1-3
Kom, låt oss vända tillbaka till Herren! Han rev, och Han skall läka oss, Han slog, och Han skall förbinda oss. Han ger oss liv efter två dagar, på den tredje reser Han oss upp, så att vi får leva inför Honom. Låt oss lära känna Honom, låt oss sträva efter kunskap om Herren. Så visst som gryningen skall Han träda fram, Han skall komma till oss som ett regn, ett vårregn som vattnar jorden. 




Epistel: Apostlagärningarna 3:14-16
Petrus sade till folket: ”Ni förnekade Honom som var helig och rättfärdig och begärde att få en mördare frigiven, och vägvisaren till livet dödade ni. Men Gud har uppväckt Honom från de döda, det kan vi vittna om. Och genom tron på Hans namn har det namnet gett styrka åt mannen som ni ser här och som ni känner. Den tro som kommer genom detta namn har gett honom full hälsa i allas er åsyn.”  




Evangelium: Lukas 24:1-12  
Dagen efter sabbaten gick kvinnorna i gryningen till graven med kryddorna som de hade gjort i ordning. De fann att stenen var bortrullad från graven, och när de gick in kunde de inte finna Herren Jesu kropp. De visste inte vad de skulle tro, men då stod där två män i skinande kläder framför dem. Kvinnorna blev förskräckta och sänkte blicken mot marken, men männen sade till dem: ”Varför söker ni den levande här bland de döda? Han är inte här, Han har uppstått. Kom ihåg vad Han sade till er medan Han ännu var i Galiléen: att Människosonen måste överlämnas i syndiga människors händer och korsfästas och uppstå på tredje dagen.” Då kom de ihåg Hans ord, och när de hade återvänt från graven berättade de alltsammans för de elva och alla de andra. Det var Maria från Magdala och Johanna och Maria, Jakobs mor. Även de andra kvinnorna i deras sällskap talade om det för apostlarna. De tyckte att det bara var prat och trodde inte på dem. Men Petrus sprang genast bort till graven. När han lutade sig in såg han bara linnesvepningen ligga där, och han gick därifrån full av undran över det som hade hänt. 








Johannesserien




Gammaltestamentlig text: Jona 2:1-11
Herren lät en stor fisk sluka Jona. I tre dagar och tre nätter var Jona inne i fiskens buk. 
Därifrån bad han till Herren, sin Gud: Jag ropade till Herren i min nöd och Han svarade mig. Ur dödsrikets inre steg mitt rop och Du hörde min röst. Du slungade mig i djupet, mitt i havet, där strömmarna fångade mig. Alla Dina brottsjöar slog samman över mitt huvud. Jag tänkte: Jag har fördrivits från Dig. Får jag se Ditt heliga tempel igen? Vattnet slöt sig om min strupe, djupet fångade mig. Sjögräs snärjdes kring mitt huvud där nere vid bergens rötter. Jag sjönk till det land vars portar skulle reglas bakom mig för evigt. Men Du gav mig liv, o Herre, min Gud, och förde mig upp ur graven. Då mina krafter sinade vände jag mig till Herren. Min bön nådde Dig, nådde Ditt heliga tempel. De som dyrkar falska gudar överger sin trofaste hjälpare. Men jag skall offra åt Dig under lovsång och infria mina löften. Räddningen kommer från Herren.
På Herrens befallning spydde fisken upp Jona på land.




Epistel: Apostlagärningarna 13:32-37
Paulus sade: ”Vi förkunnar alltså för er detta budskap: löftet som fäderna fick har Gud infriat åt oss, deras barn, genom att låta Jesus uppstå, som det heter i andra psalmen: Du är min son, jag har fött dig i dag. Och att Han lät Honom uppstå från de döda så att Han aldrig mer skall återvända till förgängelsen, det har Han sagt med dessa ord: Jag skall uppfylla åt er de heliga och oryggliga löften jag har gett David. Ty på ett annat ställe säger Han: Du skall inte låta din helige möta förgängelsen. David, som på sin tid tjänat Guds vilja, insomnade och förenades med sina fäder och mötte förgängelsen. Men Han som Gud uppväckte har inte mött någon förgängelse.” 




Evangelium: Johannes 20:1-18 
Tidigt på morgonen efter sabbaten, medan det ännu var mörkt, kom Maria från Magdala ut till graven och fick se att stenen för ingången var borta. Hon sprang genast därifrån och kom och sade till Simon Petrus och den andre lärjungen, den som Jesus älskade: ”De har flyttat bort Herren ur graven, och vi vet inte var de har lagt Honom.” Petrus och den andre lärjungen begav sig då ut till graven. De sprang båda två, men den andre lärjungen sprang fortare än Petrus och kom först fram till graven. Han lutade sig in och såg linnebindlarna ligga där men gick inte in. Simon Petrus kom strax efter, och han gick in i graven. Han såg bindlarna ligga där, liksom duken som hade täckt huvudet, men den låg inte tillsammans med bindlarna utan hoprullad på ett ställe för sig. Då gick också den andre lärjungen in, han som hade kommit först till graven. Och han såg och trodde. Ännu hade de nämligen inte förstått skriftens ord att Han måste uppstå från de döda. Lärjungarna gick sedan hem igen. 
Men Maria stod och grät utanför graven. Gråtande lutade hon sig in och fick då se två änglar i vita kläder sitta där Jesu kropp hade legat, en vid huvudet och en vid fötterna. Och de sade till henne: ”Varför gråter du, kvinna?” Hon svarade: ”De har flyttat bort min herre, och jag vet inte var de har lagt Honom.” När hon hade sagt det vände hon sig om och såg Jesus stå där, men hon förstod inte att det var Han. Jesus sade till henne: ”Varför gråter du, kvinna? Vem letar du efter?” Hon trodde att det var trädgårdsvakten och svarade: ”Om det är du som har burit bort Honom, herre, så säg mig var du har lagt Honom, så att jag kan hämta Honom.” Jesus sade till henne: ”Maria.” Hon vände sig om och sade till Honom: ”Rabbouni!” (det är hebreiska och betyder mästare). Jesus sade: ”Rör inte vid mig, jag har ännu inte stigit upp till min fader. Gå till mina bröder och säg dem att jag stiger upp till min fader och er fader, min Gud och er Gud.” Maria från Magdala gick då till lärjungarna och talade om för dem att hon hade sett Herren och att Han hade sagt detta till henne. 








Psaltarpsalm: Psaltaren 118:15-24
Herrens hand har visat sin kraft. Herrens hand är höjd till seger, Herrens hand har visat sin kraft.
Jag skall inte dö, jag skall leva och vittna om Herrens gärningar. 
Hårt har Herren tuktat mig, men Han gav mig inte i dödens våld. 
Öppna för mig rättfärdighetens portar! Jag vill gå in och tacka Herren. 
Här är Herrens port, här får Hans trogna gå in. 
Jag tackar Dig för att Du hörde min bön och blev min räddning.
Stenen som husbyggarna ratade har blivit en hörnsten. 
Detta är Herrens eget verk, det står för våra ögon som ett under. 
Detta är dagen då Herren grep in. Låt oss jubla och vara glada!