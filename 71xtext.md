Kyndelsmässodagen


”Uppenbarelsens ljus”


Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du lämnade det himmelska majestätets härlighet och ära och blev som en av oss, upprätta åter Din skapelse. Herre, förbarma Dig
Förs        Herre, förbarma Dig
Präst        Kristus, Du föddes av jungfru Maria och delade det mänskliga livet från födelsen till döden, ge världen försoning och fred. Kristus, förbarma Dig
Förs        Kristus, förbarma Dig
Präst        Herre, Du utgav Dig själv ända till döden på korset, ge oss liv av Ditt liv. Herre, förbarma Dig
Förs        Herre, förbarma Dig


Kollektbön
Allsmäktige, evige Gud, Du som denna dag lät Din Son bli framburen i templet,
låt oss leva förenade med Honom,
så att vi kan komma inför Dig med rena hjärtan.
Du som med samme Din Son och den Helige Ande lever och verkar från evighet till evighet.


Psaltarversikel, verserna. Antifon föregår, ingår mellan verserna och avslutar.
Stå upp, var ljus, ty ditt ljus kommer * och Herrens härlighet går upp över dig
Se, mörker övertäcker jorden och töcken folken * men över dig uppgår Herren och Hans härlighet uppenbaras över dig        


Inledningen i förbönen
Himmelske Fader, Din Son Jesus Kristus är den Frälsare som Du har berett åt alla folk, i Hans namn kommer vi till Dig och ber. 


Slutbön i Ordets gudstjänst
Herre, himmelske Fader, Du som sänt Din Son att vara ljuset för alla folk, öppna våra ögon, så att vi ser Din nåd hos Honom, finner hjälp mot mörkrets makter och en gång får gå hem i frid, så som Du har lovat. 
Genom Honom Jesus Kristus, vår Herre.


Bön efter kommunionen
Herre vår Gud, Du som inte lät Symeon dö förrän han fått se Din frälsning, fullkomna Din nåd i oss genom Ditt Ord och Dina sakrament. Bered oss att ta emot Din Son när Han kommer. Genom Honom, Jesus Kristus, vår Herre och Gud, som lever och regerar med Dig och den Helige Ande, från evighet till evighet.
________________
Årgång 1


Gammaltestamentlig text: Första Samuelsboken 1:21-28
När Elkana och hela hans familj gick upp till Shilo för att förrätta det årliga offret till Herren och frambära sitt löftesoffer, följde Hanna inte med. ”Jag väntar tills pojken har blivit avvand”, sade hon till sin man, ”då skall jag ta med honom och han skall få träda fram inför Herren och stanna där för all framtid.” Elkana svarade: ”Gör som du finner bäst och vänta tills han är avvand. Må Herren låta det bli som du har sagt.”
Hanna stannade hemma och ammade sin son till dess han var avvand. Då följde hon med Elkana, och de hade med sig en treårig tjur, en säck mjöl och en lägel vin. Så fördes pojken till Herrens hus i Shilo, han var med dem när de trädde fram inför Herren. Fadern offrade det slaktoffer som han varje år brukade frambära åt Herren. Sedan förde han fram pojken och offrade tjuren. Hanna, pojkens mor, tog honom med sig till Eli och sade: ”Hör på mig, herre. Så sant du lever, herre, jag är den kvinna som stod här hos dig och bad till Herren. Det var om detta barn jag bad, och Herren har gett mig vad jag bad Honom om. Nu vill jag i min tur ge honom tillbaka åt Herren. Så länge han lever skall han tillhöra Honom.”
Därefter tillbad de Herren i Shilo.
 
Epistel Första Johannesbrevet 1:5-7
Detta är det budskap som vi har hört av Jesus Kristus och förkunnar för er: att Gud är ljus och att inget mörker finns i Honom. Om vi säger att vi har gemenskap med Honom men vandrar i mörkret, ljuger vi och handlar inte efter sanningen. Men om vi vandrar i ljuset, liksom Han är i ljuset, då har vi gemenskap med varandra, och blodet från Jesus, Hans Son, renar oss från all synd. 


Evangelium: Lukas 2:22-40
När tiden var inne för deras rening enligt Moses lag, tog Josef och Maria Jesus till Jerusalem för att bära fram Honom inför Herren – det står nämligen i Herrens lag att varje förstfödd av mankön skall helgas åt Herren – och för att offra två turturduvor eller två unga duvor, så som det är föreskrivet i Herrens lag. 
I Jerusalem fanns en man vid namn Symeon, som var rättfärdig och from och som väntade på Israels tröst. Helig Ande var över honom, och den Helige Ande hade uppenbarat för honom att han inte skulle se döden förrän han hade sett Herrens Messias. Ledd av Anden gick han till templet, och när föräldrarna kom in med barnet Jesus för att göra med Honom som det är sed enligt lagen, tog han Honom i famnen och prisade Gud och sade: ”Herre, nu låter Du Din tjänare gå hem, i frid, som Du har lovat. Ty mina ögon har skådat frälsningen som Du har berett åt alla folk, ett ljus med uppenbarelse åt hedningarna och härlighet åt ditt folk Israel.” 
Hans far och mor förundrade sig över vad som sades om Honom. Och Symeon välsignade dem och sade till Hans mor Maria: ”Detta barn skall bli till fall eller upprättelse för många i Israel och till ett tecken som väcker strid – ja, också genom din egen själ skall det gå ett svärd – för att mångas innersta tankar skall komma i dagen.” 
 Där fanns också en kvinna med profetisk gåva, Hanna, Fanuels dotter, av Ashers stam. Hon var till åren kommen; som ung hade hon varit gift i sju år, sedan hade hon levt som änka och var nu åttiofyra år gammal. Hon vek aldrig från templet utan tjänade Gud dag och natt med fasta och bön. Just i den stunden kom hon fram, och hon tackade och prisade Gud och talade om barnet för alla som väntade på Jerusalems befrielse. 
När de hade fullgjort allt som föreskrivs i Herrens lag återvände de till sin hemstad Nasaret i Galileen. Pojken växte och fylldes av styrka och vishet, och Guds välbehag var med Honom. 




Årgång 2


Gammaltestamentlig text: Malaki 3:1-4 
Se, jag sänder min budbärare, han skall bana väg för mig. Plötsligt skall han komma till sitt tempel, den härskare som ni ber om, den förbundets budbärare som ni begär. Se, han kommer, säger Herren Sebaot. 
Men vem kan uthärda dagen då han kommer? Vem kan bestå när han visar sig? Han är som smältarens eld, som tvättarnas lut, han sätter sig ner likt den som smälter och renar silver. Han skall rena leviterna och luttra dem som guld och silver, så att de kan bära fram offergåvor åt Herren på det rätta sättet. Då skall Judas och Jerusalems offergåvor behaga Herren som i forna dagar, i gången


Epistel: Första Timothoesbrevet 6:13-16
Jag uppmanar dig, Timotheos, inför Gud, som ger liv åt allt, och inför Kristus Jesus, som under Pontius Pilatus vittnade med den rätta bekännelsen – håll ditt uppdrag obefläckat och klanderfritt till vår herre Jesu Kristi ankomst, som den salige och ende härskaren skall låta oss uppleva när tiden är inne, Han som är alla konungars konung och alla herrars herre, som ensam är odödlig, som bor i ett ljus som ingen kan nalkas, Han som ingen människa har sett eller kan se. Hans är äran och den eviga makten, amen. 


Evangelium: Lukas 2:22-40
När tiden var inne för deras rening enligt Moses lag, tog Josef och Maria Jesus till Jerusalem för att bära fram Honom inför Herren – det står nämligen i Herrens lag att varje förstfödd av mankön skall helgas åt Herren – och för att offra två turturduvor eller två unga duvor, så som det är föreskrivet i Herrens lag. 
I Jerusalem fanns en man vid namn Symeon, som var rättfärdig och from och som väntade på Israels tröst. Helig Ande var över honom, och den Helige Ande hade uppenbarat för honom att han inte skulle se döden förrän han hade sett Herrens Messias. Ledd av Anden gick han till templet, och när föräldrarna kom in med barnet Jesus för att göra med Honom som det är sed enligt lagen, tog han Honom i famnen och prisade Gud och sade: "Herre, nu låter Du Din tjänare gå hem, i frid, som Du har lovat. Ty mina ögon har skådat frälsningen som Du har berett åt alla folk, ett ljus med uppenbarelse åt hedningarna och härlighet åt ditt folk Israel." 
Hans far och mor förundrade sig över vad som sades om Honom. Och Symeon välsignade dem och sade till Hans mor Maria: "Detta barn skall bli till fall eller upprättelse för många i Israel och till ett tecken som väcker strid – ja, också genom din egen själ skall det gå ett svärd – för att mångas innersta tankar skall komma i dagen." 
Där fanns också en kvinna med profetisk gåva, Hanna, Fanuels dotter, av Ashers stam. Hon var till åren kommen; som ung hade hon varit gift i sju år, sedan hade hon levt som änka och var nu åttiofyra år gammal. Hon vek aldrig från templet utan tjänade Gud dag och natt med fasta och bön. Just i den stunden kom hon fram, och hon tackade och prisade Gud och talade om barnet för alla som väntade på Jerusalems befrielse. 
När de hade fullgjort allt som föreskrivs i Herrens lag återvände de till sin hemstad Nasaret i Galileen. Pojken växte och fylldes av styrka och vishet, och Guds välbehag var med Honom. 


eller Johannes 1:14-18
Ordet blev människa och bodde bland oss, och vi såg Hans härlighet, en härlighet som den ende Sonen får av sin Fader, och Han var fylld av nåd och sanning. Johannes vittnar om Honom och ropar: ”Det var om Honom jag sade: Han som kommer efter mig går före mig, ty Han fanns före mig.” 
Av Hans fullhet har vi alla fått del, med nåd och åter nåd. Ty lagen gavs genom Mose, men nåden och sanningen har kommit genom Jesus Kristus. Ingen har någonsin sett Gud. Den ende Sonen, själv gud och alltid nära Fadern, Han har förklarat Honom för oss. 




Årgång 3


Gammaltestamentlig text: Mika 7:7-8 
Jag spanar efter Herren, jag väntar på Gud, min räddare: min Gud skall höra mig. Triumfera inte, du min fiende! Jag har fallit men reser mig igen, jag sitter i mörker, men Herren är mitt ljus. 


Epistel: Apostlagärningarna 2:42-46
De döpta deltog troget i apostlarnas undervisning och den inbördes hjälpen, i brödbrytandet och bönerna. 
Alla människor bävade: många under och tecken gjordes genom apostlarna. De troende fortsatte att samlas och hade allting gemensamt. De sålde allt vad de ägde och hade och delade ut åt alla, efter vars och ens behov. De höll samman och möttes varje dag troget i templet, och i hemmen bröt de brödet och höll måltid med varandra i jublande, uppriktig glädje.


Evangelium: Lukas 2:22-40
När tiden var inne för deras rening enligt Moses lag, tog Josef och Maria Jesus till Jerusalem för att bära fram Honom inför Herren – det står nämligen i Herrens lag att varje förstfödd av mankön skall helgas åt Herren – och för att offra två turturduvor eller två unga duvor, så som det är föreskrivet i Herrens lag. 
I Jerusalem fanns en man vid namn Symeon, som var rättfärdig och from och som väntade på Israels tröst. Helig Ande var över honom, och den Helige Ande hade uppenbarat för honom att han inte skulle se döden förrän han hade sett Herrens Messias. Ledd av Anden gick han till templet, och när föräldrarna kom in med barnet Jesus för att göra med Honom som det är sed enligt lagen, tog han Honom i famnen och prisade Gud och sade: "Herre, nu låter Du Din tjänare gå hem, i frid, som Du har lovat. Ty mina ögon har skådat frälsningen som Du har berett åt alla folk, ett ljus med uppenbarelse åt hedningarna och härlighet åt ditt folk Israel." 


Hans far och mor förundrade sig över vad som sades om Honom. Och Symeon välsignade dem och sade till Hans mor Maria: "Detta barn skall bli till fall eller upprättelse för många i Israel och till ett tecken som väcker strid – ja, också genom din egen själ skall det gå ett svärd – för att mångas innersta tankar skall komma i dagen." 


Där fanns också en kvinna med profetisk gåva, Hanna, Fanuels dotter, av Ashers stam. Hon var till åren kommen; som ung hade hon varit gift i sju år, sedan hade hon levt som änka och var nu åttiofyra år gammal. Hon vek aldrig från templet utan tjänade Gud dag och natt med fasta och bön. Just i den stunden kom hon fram, och hon tackade och prisade Gud och talade om barnet för alla som väntade på Jerusalems befrielse. 
När de hade fullgjort allt som föreskrivs i Herrens lag återvände de till sin hemstad Nasaret i Galileen. Pojken växte och fylldes av styrka och vishet, och Guds välbehag var med Honom. 


eller Matteus 13:31-33
Jesus lät dem höra en liknelse: ”Himmelriket är som ett senapskorn som en man sår i sin åker. Det är det minsta av alla frön, men när det har växt upp är det större än alla örter och blir till ett träd, så att himlens fåglar kommer och bygger bo bland grenarna.” 
Han använde också en annan liknelse: ”Himmelriket är som en surdeg som en kvinna arbetar in i tre mått mjöl; till slut blir alltsammans syrat.” 




Psaltarpsalm: Psaltaren 138:1-8 
Jag vill tacka Dig av hela mitt hjärta, inför gudarna sjunga Ditt lov. 
Jag faller ner, vänd mot Ditt heliga tempel, och prisar Ditt namn, Du som är god och trofast. Du har gjort långt mer än Du lovat. 
Du svarade mig när jag ropade, Du fyllde mig med kraft. 
Alla jordens kungar skall tacka Dig, Herre, ty de har hört Dina ord. 
De skall sjunga om Herrens vägar, ty stor är Herrens härlighet. 
Hög är Herren, men Han ser de låga, upphöjd och fjärran känner Han allt. 
När jag drabbas av nöd bevarar Du mitt liv.
Mot mina fienders vrede sträcker Du ut Din hand, Din starka hand räddar mig. 
Herren skall fullborda vad Han gör för mig. Herre, Din godhet varar för evigt. Upphör inte med Ditt verk!