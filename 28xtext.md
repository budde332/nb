Skärtorsdagen




”Det nya förbundet”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du gav Ditt liv i kärlek till världen, gör Din närvaro i nattvardens sakrament tydlig och levande för oss. Herre, förbarma Dig
Förs        Herre, förbarma Dig
Präst        Kristus, Du dog på korset för vår skull, låt nattvardens bröd och vin, Din kropp och Ditt blod, verka frälsning och helighet. Kristus, förbarma Dig
Förs        Kristus, förbarma Dig
Präst        Herre, Du ska en gång fullborda Ditt verk och skapa nya himlar och en ny jord, ge oss genom nattvardens sakrament del i Ditt rike. Herre, förbarma Dig
Förs        Herre, förbarma Dig




Kollektbön
Herre, vår Gud, Du som gav oss nattvarden som en kärlekens måltid till åminnelse av Din Sons offer, låt oss finna liv och kraft i detta mysterium, så att vi rätt förkun nar Din Sons död till dess att Han kommer. 
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Hur skall jag återgälda Herren alla Hans välgärningar mot mig? * Jag lyfter rädd ningens bägare och åkallar Herren
Jag vill frambära tackoffer åt Dig * jag vill åkalla Herren        




Inledningen i förbönen
Herre Jesus Kristus, Du som i nattvardens sakrament kommer till världen och mänskligheten med evigt liv, syndernas förlåtelse och himmelsk salig het, till Dig kommer vi och ber.




Slutbön i Ordets gudstjänst
Lovad vare Du, som av nåd gör oss delaktiga i det nya förbundet genom Din Son,
sänd Din Ande så att Kristus genom tron bor i våra hjärtan.
Genom Honom, Jesus Kristus, vår Herre.




Bön efter kommunionen
Herre, vår Frälsare, Du har här låtit oss smaka Din kärlek genom brödet som är Din kropp och bägaren med Ditt blod, det sanna offret för världen, låt dessa gåvor ge oss kraft att älska och tjäna ända till döden. Du som lever och verkar med Fadern och den Helige Ande, i en gudom, från evig het till evighet.
________________
Matteusserien




Gammaltestamentlig text: Exodus (Andra Mosebok) 12:1-14
Herren sade till Mose och Aron i Egypten: ”Denna månad skall inleda raden av månader; den skall för er vara årets första månad. Säg till Israels menighet att varje familjefar den tionde i denna månad skall ta ett lamm eller en killing, ett djur för varje hushåll. Men om hushållet är för litet för ett helt djur skall husfadern och hans närmaste granne tillsammans ta ett djur, alltefter antalet personer; ni skall göra beräkningen med hänsyn till vad var och en äter. Djuret skall vara felfritt, årsgammalt och av hankön och tas från fåren eller från getterna. Ni skall spara det till den fjortonde dagen i denna månad; då skall hela Israels församlade menighet slakta det mellan skymning och mörker. Man skall ta av blodet och stryka på båda dörr posterna och på tvärbjälken i de hus där man äter det. Köttet skall ätas samma natt; det skall vara stekt över eld och det skall ätas med osyrat bröd och beska örter. Ni får inte äta något av köttet rått eller kokat i vatten, utan det skall vara stekt över eld, med huvud, fötter och innanmäte. Ingenting får lämnas kvar till morgonen; om något då är kvar skall ni bränna upp det. Vid måltiden skall ni ha kläderna uppfästa, skor på fötterna och stav i handen. Ät i hast. Detta är Herrens påsk. Den natten skall jag gå fram genom Egypten och döda allt förstfött i landet, både människor och boskap, och alla Egyptens gudar skall drabbas av min dom – jag är Herren. Men blodet skall vara ett tecken på husen där ni bor. När jag ser blodet skall jag gå förbi, och det förödande slaget skall inte träffa er när jag slår Egypten. 
Den dagen skall vara en minnesdag för er. Ni skall fira den som en Herrens högtid; i släkte efter släkte skall det vara en oföränderlig ordning att ni firar den.”




Epistel: Första Korinthierbrevet 11:20-25
Vid era sammankomster går det inte att hålla Herrens måltid, för var och en tar genast för sig av sin egen mat, och den ene sitter hungrig medan den andre har druckit sig berusad. Har ni inte era hem där ni kan äta och dricka? Bryr ni er inte om att det är Guds församling? Skall de som inte har något behöva skämmas? Vad vill ni jag skall säga, skall jag berömma er? Nej, för det här får ni inget beröm. Jag har själv tagit emot från Herren det som jag har fört vidare till er: Den natten då Herren Jesus blev förrådd tog Han ett bröd, tackade Gud, bröt det och sade: ”Detta är min kropp som offras för er. Gör detta till minne av mig.” Likaså tog Han bägaren efter måltiden och sade: ”Denna bägare är det nya förbundet genom mitt blod. Var gång ni dricker av den, gör det till minne av mig.” 




Evangelium: Matteus 26:17-30
Första dagen av det osyrade brödets högtid kom lärjungarna fram till Jesus och frågade: ”Var vill Du att vi skall ordna för påskmåltiden åt dig?” Han svarade: ”Gå in till staden och hälsa den och den att er mästare säger: Min stund är nära. Jag vill hålla påskmåltid hos dig med mina lärjungar.” Lärjungarna gjorde som Jesus hade sagt, och de ordnade för påskmåltiden. 
På kvällen lade Han sig till bords med de tolv. Medan de åt sade Han: ”Sannerligen, en av er skall förråda mig.” De blev mycket bedrövade och började fråga Honom, en efter en: ”Det är väl inte jag, herre?” Han svarade: ”Den som doppade handen i skålen tillsammans med mig, han skall förråda mig. Människosonen går bort, som det står skrivet om Honom, men ve den människa genom vilken Människosonen blir förrådd! Det hade varit bäst för den människan om hon aldrig hade blivit född.” Judas, som skulle förråda Honom, sade: ”Det är väl inte jag, rabbi?” Jesus svarade: ”Du har själv sagt det.” 
Medan de åt tog Jesus ett bröd, och efter att ha läst tackbönen bröt Han det, gav åt sina lärjungar och sade: ”Tag och ät, detta är min kropp.” Och Han tog en bägare, och efter att ha tackat Gud gav Han den åt dem och sade: ”Drick av den alla. Detta är mitt blod, förbundsblodet som blir utgjutet för många till syndernas förlåtelse. Jag säger er: nu kommer jag inte att dricka av det som vinstocken ger förrän den dag då jag dricker det nya vinet med er i min Faders rike.” 
När de hade sjungit lovsången gick de ut till Olivberget. 








Markusserien




Gammaltestamentlig text: Exodus (Andra Mosebok) 24:3-11
När Mose kom och underrättade folket om vad Herren hade sagt och om alla Hans stadgar svarade alla med en mun: ”Allt vad Herren har sagt vill vi göra.” Sedan skrev Mose ner allt vad Herren hade sagt.
Tidigt nästa morgon byggde Mose ett altare nedanför berget och reste tolv stenstoder för Israels tolv stammar. Därefter gav han några unga israeliter i upp drag att offra brännoffer och slakta tjurar som gemenskapsoffer åt Herren. Mose tog hälften av blodet och hällde i skålar och hälften stänkte han på altaret. Så tog han förbundsakten och läste upp den för folket. De sade: ”Vi vill göra allt vad Herren har sagt och lyda Honom.” Mose tog blodet, stänkte det på folket och sade: ”Med detta blod bekräftas det förbund som Herren har slutit med er på grundval av alla dessa befallningar.” 
Mose och Aron, Nadav och Avihu och sjuttio av Israels äldste gick upp på berget, och de såg Israels Gud. Under Hans fötter var som ett golv av safir; det liknade själva himlen i klarhet. Han lyfte inte sin hand mot de främsta i Israel. De skådade Gud, och de åt och drack. 




Epistel: Första Korinthierbrevet 10:16-17
Välsignelsens bägare som vi välsignar, ger den oss inte gemenskap med Kristi blod? Brödet som vi bryter, ger det oss inte gemenskap med Kristi kropp? Efter som brödet är ett enda är vi – fast många – en enda kropp, för alla får vi vår del av ett och samma bröd. 












Evangelium: Markus 14:12-26
Första dagen av det osyrade brödets högtid, när påsklammen slaktades, frågade lärjungarna: ”Vart vill Du att vi skall gå för att ordna påskmåltiden åt Dig?” Då skickade Han i väg två av dem och sade åt dem: ”Gå in till staden. Där möter ni en man som bär på en vattenkruka. Följ efter honom, och där han går in skall ni säga till den som äger huset: Mästaren frågar: Var är salen där jag kan äta påskmåltiden med mina lärjungar? Då visar han er till ett stort rum i över våningen som redan står färdigt. Där skall ni ordna för oss.” Lärjungarna gav sig i väg, och när de kom in i staden fann de att allt var som Han hade sagt, och de ordnade för påskmåltiden. 
På kvällen kom Han dit med de tolv. Medan de låg till bords och åt sade Jesus: ”Sannerligen, en av er kommer att förråda mig, han som äter med mig.” Då blev de bedrövade och frågade Honom, den ene efter den andre: ”Det är väl inte jag?” Han svarade: ”Det är en av de tolv, han som doppar i skålen tillsamans med mig. Människosonen går bort, som det står skrivet om Honom, men ve den människa genom vilken Människosonen blir förrådd! Det hade varit bäst för den människan om hon aldrig hade blivit född.” 
Medan de åt tog Han ett bröd, läste tackbönen, bröt det och gav åt dem och sade: ”Ta detta, det är min kropp.” Och Han tog en bägare, tackade Gud och gav åt dem, och de drack alla ur den. Han sade: ”Detta är mitt blod, förbundsblodet som blir utgjutet för många. Sannerligen, aldrig mer skall jag dricka av det vin stocken ger förrän den dag då jag dricker det nya vinet i Guds rike.” 
När de hade sjungit lovsången gick de ut till Olivberget.








Lukasserien




Gammaltestamentlig text: Exodus (Andra Mosebok) 12:15-20
Herren sade: ”I sju dagar skall ni äta osyrat bröd. Redan den första dagen skall ni skaffa bort all surdeg ur era hus, ty var och en som äter något syrat bröd från den första till den sjunde dagen skall utstötas ur Israel. Den första dagen skall ni hålla en helig sammankomst, liksom också den sjunde dagen. Inget arbete får utföras under de dagarna, utom det som är nödvändigt för att alla skall få äta; endast detta får göras. Ni skall fira det osyrade brödets högtid, därför att det var just den dagen som jag förde era härar ut ur Egypten. I släkte efter släkte skall det vara en oföränderlig ordning att ni firar denna dag. Från kvällen den fjortonde dagen i första månaden till kvällen den tjugoförsta dagen skall ni äta osyrat bröd. Under sju dagar får ingen surdeg finnas i era hus, ty var och en som äter syrat bröd skall utstötas ur Israels menighet, vare sig han är invand rare eller infödd. Syrat bröd skall ni inte äta; var ni än bor skall ni äta osyrat bröd.” 




Epistel: Första Korinthierbrevet 5:6-8
Vet ni inte: lite surdeg får hela degen att jäsa. Rensa bort den gamla surdegen så att ni blir en ny deg. Ni är ju osyrade, för vårt påsklamm, Kristus, är slaktat. Låt oss därför fira högtid, inte med gammal surdeg, inte med ondskans och fördärvets sur deg, utan med renhetens och sanningens osyrade bröd. 




Evangelium: 
Så kom det osyrade brödets dag, då påsklammen skulle slaktas. 
Och Jesus sände i väg Petrus och Johannes och sade: ”Gå och gör i ordning påsk måltiden åt oss.” De frågade var de skulle göra det. Han svarade: ”När ni kommer in i staden möter ni en man som bär på en vattenkruka. Följ efter honom till det hus som han går in i och säg till den som äger huset: Mästaren frågar var salen är där Han kan äta påskmåltiden med sina lärjungar. Då visar han er till ett stort rum i övervåningen som står färdigt. Där skall ni göra i ordning måltiden.” De gick och fann att allt var som Han hade sagt, och de ordnade för påskmåltiden. 
När stunden var inne lade Han sig till bords tillsammans med apostlarna. Han sade till dem: ”Hur har jag inte längtat efter att få äta denna påskmåltid med er innan mitt lidande börjar. Jag säger er: jag kommer inte att äta den igen förrän den får sin fullkomning i Guds rike.” Man räckte Honom en bägare, och Han tackade Gud och sade: ”Ta detta och dela det mellan er. Jag säger er: från denna stund skall jag inte dricka av det som vinstocken ger förrän Guds rike har kommit.” Sedan tog Han ett bröd, tackade Gud, bröt det och gav åt dem och sade: ”Detta är min kropp som blir offrad för er. Gör detta till minne av mig.” Efter måltiden tog Han på samma sätt bägaren och sade: ”Denna bägare är det nya förbundet genom mitt blod, som blir utgjutet för er. Dock, den som förråder mig har sin hand här på bordet tillsammans med mig. Människosonen går den väg som är bestämd, men ve den människa genom vilken Han blir förrådd!” Då började de fråga varandra vem av dem det var som skulle göra detta. 








Johannesserien




Gammaltestamentlig text: Jeremia 31:31-34  
Det skall komma en tid, säger Herren, då jag skall sluta ett nytt förbund med Israel och med Juda, inte ett sådant förbund som jag slöt med deras fäder när jag tog dem vid handen och förde dem ut ur Egypten, det förbund med mig som de bröt, fastän jag var deras herre, säger Herren. Nej, detta är det förbund jag skall sluta med Israel när tiden är inne, säger Herren: Jag skall lägga min lag i deras bröst och skriva den i deras hjärtan. Jag skall vara deras Gud och de skall vara mitt folk. De skall inte längre behöva undervisa varandra och säga: ”Lär känna Herren”, ty de skall alla känna mig, från den minste till den störste, säger Herren. Jag skall förlåta dem deras skuld, och deras synd skall jag inte längre minnas. 




Epistel: Hebreerbrevet 10:12-18  
Jesus frambar ett enda syndoffer för alla tider och har satt sig på Guds högra sida. Där väntar Han nu på att Hans fiender skall läggas som en pall under Hans fötter. Ty med ett enda offer har Han för all framtid fullkomnat dem som blir helgade. Om detta vittnar också den helige Ande för oss. Först heter det: Detta är det förbund som jag skall sluta med dem i kommande dagar, säger Herren. Jag skall lägga mina lagar i deras hjärtan och inrista dem i deras sinnen. Och sedan: Deras synder och överträdelser skall jag aldrig mer komma ihåg. Men där synderna är förlåtna be hövs inte mer något syndoffer. 




Evangelium: Johannes 13:1-17  
Det var strax före påskhögtiden och Jesus visste att Hans stund hade kommit, då Han skulle lämna världen och gå till Fadern. Han hade älskat sina egna som levde här i världen, och Han älskade dem intill slutet. 
De hade samlats till måltid, och djävulen hade redan ingett Judas, Simon Iskariots son, att förråda Jesus. Jesus visste att Fadern hade lagt allt i Hans händer och att Han hade utgått från Gud och nu återvände till Gud. Han steg upp från bordet, tog av sig manteln och band en handduk om livet. Sedan hällde Han vatten i tvättfatet och började tvätta lärjungarnas fötter och torka dem med handduken som han hade bundit om sig. När Han kom till Simon Petrus sade denne till Honom: ”Herre, skall Du tvätta mina fötter!” Jesus svarade: ”Vad jag gör förstår du inte nu, men senare skall du fatta det.” Petrus sade: ”Aldrig någonsin får Du tvätta mina fötter!” Jesus sade till honom: ”Om jag inte tvättar dig har du ingen gemenskap med mig.” Då sade Simon Petrus: ”Herre, tvätta inte bara mina fötter utan också händerna och huvudet.” Men Jesus sade till honom: ”Den som har badat behöver bara få fötterna tvättade, i övrigt är han ren. Och ni är rena, dock inte alla.” Han visste nämligen vem som skulle förråda Honom, och därför sade Han att de inte alla var rena. 
När Han hade tvättat deras fötter och tagit på sig manteln och lagt sig till bords igen sade Han till dem: ”Förstår ni vad det är jag har gjort med er? Ni kallar mig mästare och herre, och det med rätta, för det är jag. Om nu jag, som är er herre och mästare, har tvättat era fötter, är också ni skyldiga att tvätta varandras fötter. Jag har gett er ett exempel, för att ni skall göra som jag har gjort med er. Sannerligen, jag säger er: en tjänare är inte förmer än sin herre, och en budbärare inte förmer än den som har sänt honom. Vet ni detta är ni saliga om ni också handlar så.” 








Psaltarpsalm: Ps 111:1-5  Halleluja!
Jag vill tacka Herren av hela mitt hjärta i de rättrådigas krets, i menigheten. 
Stora är Herrens verk, de begrundas av alla som älskar dem. 
Höga och majestätiska är Hans gärningar, Hans rättfärdighet varar för alltid. Han låter oss minnas sina under.
Nådig och barmhärtig är Herren, Han ger föda åt dem som fruktar Honom, Han minns för evigt sitt förbund.