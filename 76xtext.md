Tacksägelsedagen




”Lovsång”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, genom Dig har allt blivit till, hjälp oss att leva till Din ära. Herre, förbarma Dig
Förs        Herre, förbarma Dig
Präst        Kristus, Du blev en av oss och delade vårt liv, stärk vår tro och uppliva vår kärlek. Kristus, förbarma Dig
Förs        Kristus, förbarma Dig
Präst        Herre, Du ska en gång skapa allting nytt, ge oss del i Din himmelska glädje. Herre, förbarma Dig
Förs        Herre, förbarma Dig




Kollektbön
O Gud, vår Skapare, Du som inte förtröttas att ge oss goda gåvor, hjälp oss att i tro se Dina underbara gärningar,  så att vi fylls med tacksamhet och glädje. 
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Försångare        Kom, låt oss jubla till Herrens ära * och hylla vår klippa, vår rädd ning!
Försångare        Låt oss träda fram inför Honom och tacka, * och hylla Honom med sång och spel!        




Inledningen i förbönen
Himmelske Fader, inför Dig faller alla på knä, till Dig går änglarnas och helgonens lovsång och inför Din tron ska en gång alla bekänna Din Son, vår Frälsare, som Herre. I Hans namn kommer vi till Dig och ber:




Slutbön i Ordets gudstjänst
Lovad vare Du, Herre vår Gud, för allt som vi får ta emot ur Din mäk tiga hand.
Gör oss villiga att använda det Du ger oss till Din ära och till vår nästas hjälp.
Du som med Sonen och den Helige Ande lever och verkar i evigheters evighet.




Bön efter kommunionen
Lovad vare Du, himmelske Fader, som är alla goda gåvors givare och som här har förenat oss med Din Son, det offrade Lammet, fyll våra liv med tacksägelse och lovsång, så att vi förhärligar Dig och en gång får dela den himmelska lovsången inför Din tron. Genom samme Din Son, Jesus Kristus, vår Herre och Gud, som lever och råder med Dig och den Helige Ande, från evighet till evighet.
________________
Årgång 1




Gammaltestamentlig text: Första Krönikerboken 29:10-14  
Inför hela församlingen prisade David Herren: ”Prisad vare Du, Herre, vår fader Israels Gud, från evighet till evighet. Dig, Herre, tillhör storhet och makt och härlighet och glans och majestät, ja, allt i himlen och på jorden. Ditt är riket, Herre, och Du är den upphöjde härskaren över allting. Rikedom och ära kommer från Dig, och Du råder över allting. I Din hand är kraft och styrka, allt har Du makt att göra stort och starkt. Och nu, vår Gud, tackar vi Dig och lovar Ditt härliga namn. Ty vem är väl jag och vad är mitt folk att vi själva skulle kunna ge sådana frivilliga gåvor? Nej, från Dig kommer allt, och det vi givit åt Dig har vi fått ur Din hand.” 




Epistel: Första Thessalonikerbrevet 5:16-24  
Var alltid glada, be ständigt och tacka hela tiden Gud. Gör så, det är Guds vilja i Kristus Jesus. Släck inte anden, förakta inga profetior men pröva allt. Ta vara på det som är bra, och avhåll er från allt slags ont.
Må Han som är fridens Gud helga er helt igenom, och må er ande, själ och kropp bevaras hela och oskadda, så att de är utan fläck när vår herre Jesus Kristus kom mer. Han som kallar er är trofast, Han skall åstadkomma det. 




Evangelium: Lukas 17:11-19  
Under sin vandring mot Jerusalem följde Jesus gränsen mellan Samarien och Galileen. När Han var på väg in i en by kom tio spetälska emot Honom. De stannade på avstånd och ropade: ”Jesus, mästare, förbarma Dig över oss!” Då sade Han till dem: ”Gå och visa upp er för prästerna!” Och medan de var på väg dit blev de rena. En av dem vände tillbaka när han såg att han hade blivit frisk. Med hög röst prisade han Gud och kastade sig till marken vid Jesu fötter och tackade Honom. Han var samarier. Jesus frågade: ”Blev inte alla tio rena? Var är de nio andra? Är det bara den här främlingen som har vänt tillbaka för att ge Gud ära?” Och Han sade till mannen: ”Stig upp och gå. Din tro har hjälpt dig.”








Årgång 2




Gammaltestamentlig text: Jeremia 31:3-6
Med evig kärlek älskar jag dig, därför har jag så länge visat dig godhet. Än en gång skall jag låta dig blomstra, ja, du skall blomstra igen, jungfru Israel. Än en gång skall du smyckad med bjällror träda ut i glädjedansen. Än en gång skall du plantera vingårdar på Samariens höjder, och de som planterar skall själva skörda frukten. Ja, det kommer en dag då väktarna skall ropa från Efraims berg: Kom, låt oss vandra upp till Sion, till Herren, vår Gud!




Epistel: Uppenbarelseboken 4:8-11
De fyra varelserna hade vardera sex vingar, och de hade fullt med ögon, utåt och inåt. Utan att vila säger de dag och natt: ”Helig, helig, helig är Her ren Gud, all härskaren, Han som var och som är och som kommer.” 
Och när dessa varelser hyllar och ärar och tackar Honom som sitter på tronen och som lever i evigheters evighet, då skall de tjugofyra äldste falla ner inför Honom som sitter på tronen och tillbe Honom som lever i evig heters evighet och lägga sina kransar framför tronen och säga: ”Du, vår Herre och Gud, är värdig att ta emot härligheten och äran och makten. Ty Du har skapat världen, och genom Din vilja blev den till och skapades den.”




Evangelium: Matteus 15:29-31 
Jesus gick utmed Galileiska sjön och sedan upp på berget. Där satte Han sig ner. Mycket folk kom till Honom, och de hade med sig lama, blinda, lytta, stumma och många andra och lade ner dem framför Honom. Han botade dem, och folket häpnade: stumma talade, lytta blev friska, lama gick och blinda såg. Och de prisade Israels Gud. 








Årgång 3




Gammaltestamentlig text: Vishetens bok/Salomos vishet 7:15-22
Må nu Gud hjälpa mig att klä min insikt i ord och göra mina tankar värdiga Hans gåvor. Ty Han är vägvisaren till visheten, och det är Han som leder de visa rätt. Av Honom beror både vi själva och våra ord, all tankeförmåga och all yrkesskicklighet. Det är Han som har gett mig osviklig kunskap om tingen: jag känner världens byggnad och elementens verkningar, tidsåldrarnas början och slut och förlopp, solhöjdens växlingar och årstidernas skiften, årens kretslopp och himlakropparnas ställningar, djurens levnadssätt och vilddjurens lynnen, andarnas våldsamma krafter och människornas tankar, växternas arter och rötternas hemliga krafter - allt lärde jag känna, det dolda och det synliga, ty jag fick undervisning av visheten, hon som med sin konst har format allt.




Epistel: Kolosserbrevet 3:16-17 
Låt Kristi ord bo hos er i hela sin rikedom och med all sin vishet. Lär och vägled varandra, med psalmer, hymner och andlig sång i kraft av nåden, och sjung Guds lov i era hjärtan. Låt allt vad ni gör i ord eller handling ske i Herren Jesu namn och tacka Gud fadern genom Honom. 




Evangelium: Lukas 19:37-40
Då Jesus närmade sig staden och var på väg ner från Olivberget började hela skaran av lärjungar i sin glädje ljudligt prisa Gud för alla de underverk de hade sett: ”Välsignad är Han som kommer, konungen, i Herrens namn. Fred i himlen och ära i höjden.” Några fariséer i folkmassan sade då till Honom: ”Mästare, säg åt Dina lärjungar att sluta.” Han svarade: ”Jag säger er att om de tiger kommer stenarna att ropa.” 








Psaltarpsalm: Psaltaren 65:9-14
Öster och väster fyller Du med jubel. 
Du tar Dig an jorden och ger den regn, Du gör den bördig och rik. Guds flod är full av vatten. 
Du får säden att växa, Du sörjer för jorden. 
Du vattnar åkerns fåror och jämnar ut dess tiltor. 
Med regnskurar gör Du jorden mjuk, Du välsignar det som växer. 
Du kröner året med goda gåvor, där Du går fram gror feta skördar.
Ödemarkens beten frodas, höjderna klär sig i jubel. 
Ängarna smyckas av fårhjordar och dalarna höljer sig i säd. Allt är jubel och sång.