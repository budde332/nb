Den helige Mikaels dag




”Änglarna”




Kyrielitania
Präst        Helige Herre Gud, helige starke Gud,
helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som, med Dina änglar, gick in i striden för att ge oss seger, bevara oss hos Dig. Herre, förbarma Dig
Förs        Herre, förbarma Dig
Präst        Kristus, Du som, med Dina änglar, besegrat ondskan och dess andemakter, bevara oss hos Dig. Kristus, förbarma Dig
Förs        Kristus, förbarma Dig
Präst        Herre, Du som, med Dina änglar, ber för oss hos Din Fader,
bevara oss hos Dig. Herre, förbarma Dig
Förs        Herre, förbarma Dig




Kollektbön
Herre, himlarnas Gud, som i Din vishet sänder änglar som Dina tjänare, ge oss här på jorden deras beskydd, så att vi en gång tillsammans med dem kan tillbe Dig i himlen. Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Försångare        Från öster till väster * skall Herrens namn bli prisat.
Försångare        Herren är upphöjd över alla folk, * Hans härlighet når högre än himlen.




Inledningen i förbönen
Himmelske Fader, Du som är omgiven av den lovsjungande skaran av änglar och som sänder änglar med bud till oss, i Din Sons, vår Frälsares, namn kommer vi till Dig och ber: 




Slutbön i Ordets gudstjänst
Lovad vare Du, Herre vår Gud, för Dina heliga änglars vakt och vård. Ge oss Din nåd, så att vi, som de, får kraft att stå emot allt ont. Låt oss en gång, tillsammans med änglarna, få se Dig sådan Du är. Genom Jesus Kristus, Din Son, vår Herre.




Bön efter kommunionen
Herre, härskarornas Gud, ge oss kraft till den goda kampen, genom Lammets blod och Dina heliga änglars stöd, så att vi har del i Din Sons seger över ondskan och en gång får vara med i den himmelska lovsången i Ditt rike.
Genom Honom, Din Son Jesus Kristus, vår Herre och Gud, som lever och regerar med Dig och den Helige Ande, från evighet till evighet.
________________
Årgång 1




Gammaltestamentlig text: Daniel 6:16-22
På kungens befallning hämtades Daniel och kastades i lejongropen. Kungen sade till honom: ”Den gud som du ständigt dyrkar må rädda dig!” Sedan drog man fram en sten och lade den över gropens öppning, och kungen förseglade den med sitt eget och sina stormäns sigill, så att ingenting skulle kunna ändras i Daniels sak. 
Kungen gick tillbaka till sitt palats. Han fastade hela natten, ville inte ha någon kvinna och låg sömnlös. Tidigt i gryningen steg han upp och skyndade sig till lejongropen. Då han närmade sig gropen ropade han på Daniel med ängslan i rösten: ”Daniel, du den levande Gudens tjänare! Har den gud som du ständigt dyrkar kunnat rädda dig från lejonen?” Då hörde kungen Daniels röst: ”Konung, må du länge leva! Min Gud har sänt sin ängel. Han stängde till gapet på lejonen och de gjorde mig ingen skada. Jag har befunnits vara oskyldig inför Gud, och jag har inte heller gjort något ont mot dig, konung.” 




Epistel: Uppenbarelseboken 12:7-12 
Det blev en strid i himlen: Mikael och hans änglar gav sig i strid med draken. Och draken och hans änglar stred, men han övermannades och det fanns inte mer någon plats för dem i himlen. Och han, den stora draken, ormen från urtiden, han som kallas Djävul och Satan, han som förför hela världen, han störtades ner på jorden och hans änglar störtades ner med honom. Och jag hörde en stark röst i himlen säga: ”Nu finns frälsningen och kraften och riket hos vår Gud och makten hos Hans smorde. Ty våra bröders anklagare har störtats ner, han som anklagade dem inför vår Gud både dag och natt. De har besegrat honom genom Lammets blod och genom sitt vittnesbörds ord. De älskade inte sitt liv mer än att de kunde gå i döden. Jubla därför, ni himlar och ni som bor i dem. Men ve över jorden och havet: djävulen har stigit ner till er, och hans raseri är stort, ty han vet att hans tid är kort.” 




Evangelium: Lukas 10:17-20
De sjuttiotvå kom glada tillbaka och sade:
”Herre, till och med demonerna lyder oss när vi uttalar Ditt namn.”
Jesus svarade: ”Jag har sett Satan slungas ner från himlen som en blixt.
Ja, jag har gett er makt att trampa på ormar och skorpioner och att stå emot fiendens hela styrka, och ingenting skall skada er. Men gläd er inte över att andarna lyder er, utan gläd er över att era namn är upptecknade i himlen.” 








Årgång 2




Gammaltestamentlig text: Daniel 10:15-19
Daniel berättar om en syn: ”Medan mannen som såg ut som en människa talade så till mig stod jag stum, med nerböjt ansikte. Något som tycktes vara en människohand rörde då vid mina läppar. Jag öppnade munnen och sade till honom som stod där mitt emot mig: ’Herre, synen var så plågsam att jag inte har någon styrka kvar. Hur skulle jag, din ödmjuke tjänare, kunna tala med en sådan som du? Mina krafter är slut och jag kan inte längre andas.’ Han som såg ut som en människa rörde ännu en gång vid mig och gav mig styrka. ’Var inte rädd, du högt älskade’, sade han, "allt skall gå väl. Var stark, var stark!’” 




Epistel: Uppenbarelseboken 12:7-12 
Det blev en strid i himlen: Mikael och hans änglar gav sig i strid med draken. Och draken och hans änglar stred, men han övermannades och det fanns inte mer någon plats för dem i himlen. Och han, den stora draken, ormen från urtiden, han som kallas Djävul och Satan, han som förför hela världen, han störtades ner på jorden och hans änglar störtades ner med honom. Och jag hörde en stark röst i himlen säga: ”Nu finns frälsningen och kraften och riket hos vår Gud och makten hos Hans smorde. Ty våra bröders anklagare har störtats ner, han som anklagade dem inför vår Gud både dag och natt. De har besegrat honom genom Lammets blod och genom sitt vittnesbörds ord. De älskade inte sitt liv mer än att de kunde gå i döden. Jubla därför, ni himlar och ni som bor i dem. Men ve över jorden och havet: djävulen har stigit ner till er, och hans raseri är stort, ty han vet att hans tid är kort.” 




Evangelium: Matteus 18:7-10
Jesus sade: ”Ve dig, värld, med dina förförelser. Förförelserna måste ju komma, men ve den människa genom vilken de kommer. 
Om din hand eller din fot förleder dig, så hugg av den och kasta den ifrån dig. Det är bättre för dig att gå in i livet stympad eller ofärdig än att kastas i den eviga elden med händer och fötter i behåll. Om ditt öga förleder dig, så riv ut det och kasta det ifrån dig. Det är bättre för dig att gå in i livet enögd än att kastas i helvetets eld med båda ögonen i behåll. 
Se till att ni inte föraktar någon enda av dessa små. Jag säger er att deras änglar i himlen alltid ser min himmelske faders ansikte.” 








Årgång 3




Gammaltestamentlig text: Genesis (Första Mosebok) 28:10-17
Jakob lämnade Beer Sheva och tog vägen mot Harran. Han kom fram till en plats där han stannade för natten, eftersom solen hade gått ner. Han tog en av stenarna på platsen för att ha den vid huvudgärden. Sedan lade han sig att sova där. 
I drömmen såg han en trappa som ledde från jorden ända upp till himlen, och Guds änglar gick upp och ner för den. Och Herren stod framför honom och sade: ”Jag är Herren, din fader Abrahams Gud och Isaks Gud. Marken som du ligger på skall jag ge åt dig och dina ättlingar. De skall bli som stoftkornen på jorden, och du skall utbreda dig åt väster och öster, åt norr och söder, och alla folk på jorden skall önska sig den välsignelse som du och dina ättlingar har fått. Och jag skall vara med dig och skydda dig vart du än går; jag skall föra dig tillbaka till detta land. Jag kom mer inte att överge dig, jag skall fullgöra det som jag har lovat dig.” 
Jakob vaknade upp ur sömnen. ”Sannerligen”, sade han, ”Herren är på denna plats, och jag visste det inte!” Och han greps av bävan och sade: ”Detta är en plats som väcker bävan, det måste vara Guds boning, här är himlens port.” 




Epistel: Uppenbarelseboken 12:7-12 
Det blev en strid i himlen: Mikael och hans änglar gav sig i strid med draken. Och draken och hans änglar stred, men han övermannades och det fanns inte mer någon plats för dem i himlen. Och han, den stora draken, ormen från urtiden, han som kallas Djävul och Satan, han som förför hela världen, han störtades ner på jorden och hans änglar störtades ner med honom. Och jag hörde en stark röst i himlen säga: ”Nu finns frälsningen och kraften och riket hos vår Gud och makten hos Hans smorde. Ty våra bröders anklagare har störtats ner, han som anklagade dem inför vår Gud både dag och natt. De har besegrat honom genom Lammets blod och genom sitt vittnesbörds ord. De älskade inte sitt liv mer än att de kunde gå i döden. Jubla därför, ni himlar och ni som bor i dem. Men ve över jorden och havet: djävulen har stigit ner till er, och hans raseri är stort, ty han vet att hans tid är kort.” 




Evangelium: Johannes 1:47-51 
Jesus såg Natanael komma och sade om honom: ”Där är en sann israelit, en som är utan svek.” Natanael frågade: ”Hur kan Du känna mig?” Jesus svarade: ”Innan Filippos ropade på dig såg jag dig under fikonträdet.” Natanael svarade: ”Rabbi, Du är Guds Son, Du är Israels konung.” Då sade Jesus till honom: ”Du tror därför att jag sade att jag såg dig under fikonträdet. Större ting skall du få se.” Och Han sade: ”Sannerligen, jag säger er: ni skall få se himlen öppen och Guds änglar stiga upp och stiga ner över Människosonen.”








Psaltarpsalm: 
Herren har rest sin tron i himlen, allt är underlagt Hans välde. 
Lova Herren, ni Hans änglar, starka hjältar, som gör vad Han befallt! 
Lova Herren, hela Hans härskara, ni som tjänar Honom och gör Hans vilja! 
Lova Herren, alla Hans verk, överallt i Hans välde! Lova Herren, min själ!