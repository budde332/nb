Tjugotredje söndagen efter Trefaldighet




”Förlåtelse utan gräns”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som gav Ditt liv för att vi skulle få förlåtelse och frid, fullborda Ditt verk hos oss. Herre, förbarma Dig
Förs        Herre, förbarma Dig
Präst        Kristus, Du som bjudit oss att förlåta andra så som Du förlåtit oss, ge oss Ditt förlåtande sinnelag. Kristus, förbarma Dig
Förs        Kristus, förbarma Dig
Präst        Herre, Du som en gång ska upprätta Ditt rike i all dess härlighet, ge oss av nåd del i det riket. Herre, förbarma Dig
Förs        Herre, förbarma Dig




Kollektbön
Herre vår Gud, Du som har givit löftet om förlåtelse åt dem som tror på Jesus Kristus,
låt våra liv präglas av Din kärlek,
så att vi lever i Din försoning och förlåter dem vi möter. 
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Lova Herren, min själ, * minns allt det goda Han gör:
Han förlåter alla mina synder * och botar alla mina sjukdomar.




Inledningen i förbönen
Himmelske Fader, Du som i Jesus Kristus skänker oss syndernas förlåtelse, i Hans namn kommer vi till Dig och ber:




Slutbön i Ordets gudstjänst
Herre Gud, barmhärtige Fader, Låt Din barmhärtighet omsluta alla människor, och låt förlåtelse och nåd prägla oss och våra liv.  
Genom Din Son Jesus Kristus, vår Herre.




Bön efter kommunionen
Lovad vare Du Gud, som gett oss att äta av livets bröd och dricka av försoningens kalk, förvandla våra hjärtan genom den oförtjänta nåd som vi här har fått del av, 
så att vi förlåter dem som gjort oss illa och lever det liv i förlåtelse som Du kallar oss till.
Genom Jesus Kristus, vår Herre.
________________
Årgång 1




Gammaltestamentlig text: Genesis (Första Mosebok) Mos 50:15-21  
När Josefs bröder tänkte på att deras far var borta sade de: ”Kanske Josef hyser agg till oss och vill ge igen för allt ont vi har gjort honom.” Därför skickade de bud till Josef och lät säga: ”Innan han dog bad din far att vi skulle säga till dig: 'Vi ber dig förlåta oss, dina bröder, vår synd och skuld. Vi har gjort dig mycket ont.' Så förlåt oss, din fars Guds tjänare, den synd vi har begått!” Vid dessa ord brast Josef i gråt. Sedan kom också bröderna själva och föll ner inför honom och sade: ”Vi är dina slavar.” Men Josef sade till dem: ”Var inte rädda. Jag är ju inte Gud! Ni ville mig ont, men Gud har vänt det till något gott. Han ville göra det som nu har skett och därigenom bevara många människor vid liv. Var inte rädda, jag skall sörja för er och era barn.” Så talade han lugnande och uppmuntrande till dem. 




Epistel: Andra Thessalonikerbrevet 3:1-5  
Be för oss att Herrens ord vinner spridning och anseende, så som har skett hos er, och att vi förskonas från brottsliga och onda människor – alla har ju inte tron. Men Herren är trofast, Han skall styrka er och skydda er för det onda. I vår tro på Herren litar vi på att ni gör och kommer att göra vad vi här föreskriver. Må Herren leda er fram till Guds kärlek och Kristi uthållighet. 




Evangelium: Matteus 18:15-20  
Jesus sade: ”Om din broder har gjort dig någon orätt, så gå och ställ honom till svars i enrum. Lyssnar han på dig har du vunnit tillbaka din broder. Men om han inte vill lyssna, ta då med dig en eller två till, för på två eller tre vittnesmål skall varje sak avgöras. Om han vägrar lyssna på dem, så tala om det för församlingen. Vill han inte lyssna på församlingen heller, betrakta honom då som en hedning eller en tullindrivare. Sannerligen, allt ni binder på jorden skall vara bundet i himlen, och allt ni löser på jorden skall vara löst i himlen. Vidare säger jag er: allt vad två av er kommer överens om att be om här på jorden, det skall de få av min himmelske fader. Ty där två eller tre är samlade i mitt namn är jag mitt ibland dem.” 








Årgång 2




Gammaltestamentlig text: Jesaja 64:6-9  
Vi vissnar alla som löv, och likt vinden sveper våra synder bort oss. Ingen åkallar Ditt namn, ingen vaknar upp och håller sig till Dig. Du har dolt Ditt ansikte för oss och utlämnat oss åt våra synder. Men Du, Herre, är vår fader. Vi är leran och Du har format oss, vi är alla ett verk av Din hand. Låt inte Din vrede rasa, Herre, minns inte för evigt våra synder. Se på oss, vi är alla Ditt folk. 












Epistel: Efesierbrevet 4:29-32  
Öppna inte munnen för ofruktbart prat, utan säg bara sådant som tjänar till att bygga upp där det behövs, så att det blir till välsignelse för dem som hör på. Gör inte Guds helige Ande bedrövad, Han är sigillet som utlovar frihetens dag åt er. Gör er av med all elakhet, vrede och häftighet, med skymford och förolämpningar och all annan ondska. Var goda mot varandra, visa medkänsla och förlåt varandra, liksom Gud har förlåtit er i Kristus.
 
Evangelium: Matteus 18:21-35  
Petrus kom fram till Jesus och sade: ”Herre, hur många gånger skall min broder kunna göra orätt mot mig och ändå få förlåtelse av mig? Så mycket som sju gånger?” Jesus svarade: ”Jag säger dig: inte sju gånger utan sjuttiosju gånger. Därför är det med himmelriket som när en kung ville ha redovisning av sina tjä nare. När han började granskningen förde man in en som var skyldig honom tio tusen talenter. Eftersom han inte kunde betala befallde hans herre att han skulle säljas tillsammans med sin hustru och sina barn och allt han ägde, så att skulden kunde betalas. Tjänaren kastade sig ner och bönföll honom: 'Ge mig tid, så skall jag betala alltsammans.' Då kände hans herre medlidande med honom och lät honom gå och efterskänkte hans skuld. Men när tjänaren gick därifrån mötte han en annan tjänare, som var skyldig honom hundra denarer. Han grep honom om strupen och sade: 'Betala tillbaka vad du är skyldig!' Den andre kastade sig ner och bad honom: 'Ge mig tid, så skall jag betala.' Men han ville inte utan gick därifrån och lät sätta honom i fängelse tills skulden var betald. När de andra tjänarna såg vad som hände tog de mycket illa vid sig och talade om alltsammans för sin herre. Då kallade denne till sig tjänaren och sade: 'Din usling, jag efterskänkte hela din skuld när du bad mig om det. Borde du inte ha varit lika barmhärtig mot din kam rat som jag mot dig?' Och i sin vrede lät hans herre bödelsdrängarna ta hand om honom tills hela skulden var betald. Så skall min himmelske fader göra med var och en av er som inte av uppriktigt hjärta förlåter sin broder.”
 




Årgång 3




Gammaltestamentlig text: Hosea 11:8-9  
Hur skulle jag kunna släppa dig, Efraim, överge dig, Israel, göra med dig som med Adma och behandla dig som Sevojim? Mitt hjärta är i uppror, all min medkänsla väcks. Jag skall inte låta min flammande vrede få ut lopp, jag skall inte ändra mig och förgöra Efraim, ty jag är Gud och inte människa, den Helige mitt ibland er. Jag kommer inte med skräck. 




Epistel: Första Thessalonikerbrevet 5:13-15
Håll fred med varandra. Vi uppmanar er, bröder: tala de oordentliga till rätta, uppmuntra de modfällda, stöd de svaga, ha tålamod med alla. Se till att ingen lönar ont med ont. Sträva alltid efter att göra gott, mot var andra och mot alla andra.




Evangelium: Matteus 6:9-15
Jesus sade: ”Så skall ni be: Vår Fader, Du som är i himlen. Låt Ditt namn bli hel gat. Låt Ditt rike komma. Låt Din vilja ske, på jorden så som i him len. Ge oss i dag vårt bröd för dagen som kommer. Och förlåt oss våra skulder, liksom vi har förlåtit dem som står i skuld till oss. Och utsätt oss inte för prövning, utan rädda oss från det onda. Ty om ni förlåter männi skorna deras överträdelser skall er him melske Fader också förlåta er. Men om ni inte förlåter människorna skall inte heller er Fader förlåta er era överträdelser.”  








Psaltarpsalm: Psaltaren 78:35-39
De mindes att Gud var deras klippa, att Gud den Högste var deras befri are. 
Men deras ord var hyckleri, vad de sade till Honom var lögn. 
De höll inte fast vid Honom, de var inte trogna mot Hans för bund. 
Men Han är barmhärtig, Han förlåter synder och vill ingens fördärv.
Han håller ofta sin vrede tillbaka, låter inte all sin harm bryta fram. 
Han tänkte på att de bara var människor, en vind som far förbi och är borta.