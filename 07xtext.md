Den helige Stefanos dag, Annandag Jul




”Martyrerna”




Kyrielitania
Präst        Helige Herre Gud, helige starke Gud, helige barmhärtige Fräl sare, Du evige Gud,
Förs        Förbarma Dig över oss
Präst        Herre, Du som var ödmjuk och trogen ända till döden på kor set, föröka vår tro och tillit till Dig. Herre, förbarma Dig
Förs        Herre, förbarma Dig
Präst        Kristus, Du som styrker de Dina att vittna om Dig med ord och liv, fyll oss med Din Andes nåd och kraft. Kristus, förbarma Dig
Förs        Kristus, förbarma Dig
Präst        Herre, Du som segrat över all ondska och död, gör Din seger också till vår. Herre, förbarma Dig
Förs        Herre, förbarma Dig




Kollektbön
Barmhärtige Gud, Du som med Din Ande styrker martyrerna så att de inte endast med munnens bekännelse utan också med sitt blod vittnar om sin tro på Din Son, vår Frälsare, ge oss kraft att bekänna vår tro på Honom, så att vi står fasta i alla prövningar och är trogna intill döden. Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Jag åkallade Herren: * Herre, rädda mitt liv!
Herren bevarar de oskyldiga, * jag var hjälplös, och Han räddade mig.




Inledningen i förbönen
Himmelske Fader, Du som utgav Din Son i lidande och död, för att vi och världen skulle ha liv, i samme Din Sons namn och i gemenskap med Dina martyrer, särskilt den helige Stefanos, kommer vi till Dig och ber: 




Slutbön i Ordets gudstjänst
Herre, allsmäktige Gud, ge oss Din kärlek så att vi älskar och ber också för dem som står oss emot. Styrk oss genom de heliga martyrernas exempel att i ord och gärning tro get vittna om Din Son. Genom Honom, Jesus Kristus, vår Herre.




Bön efter kommunionen
Himmelske Gud och barmhärtige Fader, låt föreningen i nattvardens sakrament med korsets offer ge oss kraft att som den helige Stefanos och alla martyrer kunna ge våra liv för bekän nelsen till Dig och kärleken till medmänniskan. 
Genom Jesus Kristus, vår Herre.
________________
Årgång 1




Gammaltestamentlig text: Jeremia 1:17-19
Herrens ord kom till Jeremia: ”Fäst upp dina kläder, res dig och säg till dem allt vad jag befaller dig! Var inte förskräckt för dem, ty då slår jag dig med skräck inför dem. Se, jag gör dig i dag till en befäst stad, en pelare av järn, en mur av koppar, som håller stånd mot hela landet, mot Judas kungar och dess stormän, mot präst erna och folket i landet. De skall angripa dig, men de skall inte besegra dig, ty jag är med dig, säger Herren, och jag skall rädda dig.”




Epistel: Apostlagärningarna 6:8-15
Stefanos var fylld av nåd och kraft och gjorde stora under och tecken bland folket. Då uppträdde några medlemmar i den synagoga som kallades De frigivnas (dit hörde folk från Kyrene, Alexandria, Kilikien och Asien) och började disputera med Stefanos. Men de kunde inte hävda sig mot vis domen och anden i det han sade. Därför skickade de fram några som skulle säga att de hört honom yttra sig hädiskt om Mose och Gud. De hetsade upp folket och de äldste och de skriftlärda, och sedan kom de och grep Stefa nos och förde honom till rådet. Där fick falska vittnen träda fram och säga: ”Den här mannen angriper ständigt och jämt både denna he liga plats och lagen. Vi har hört honom säga att Jesus, Han från Nasaret, skall för störa denna plats och ändra på de seder och bruk som vi har från Mose.” Alla som satt i rådet gav noga akt på Stefanos och tyckte då att hans ansikte var som en äng els.




Evangelium: Matteus 10:17-22
Jesus sade till lärjungarna: ”Akta er för människorna. De skall utlämna er åt dom stolar, och de skall piska er i sina synagogor. Och ni kommer att ställas inför ståt hållare och kungar för min skull och stå som vittnen inför dem och hedningarna. Men när man utlämnar er, bekymra er då inte för hur ni skall tala eller vad ni skall säga. Ty i det ögonblicket kommer det ni skall säga att läggas i er mun, och det är inte ni som talar, utan er Faders Ande talar genom er.  Broder skall skicka broder i döden, och en far sitt barn. Barn skall göra uppror mot sina föräldrar och bringa dem om livet. Ni skall bli hatade av alla för mitt namns skull. Men den som håller ut till slutet skall bli räddad.” 




Årgång 2
Gammaltestamentlig text: Jeremia 20:7-11 
Jeremia sade: Du förledde mig, Herre, och jag lät mig förledas. Du blev mig för stark, Du fick övertaget. Jag har blivit till ständigt åtlöje, alla gör narr av mig. Ty varje gång jag talar måste jag ropa, måste jag skrika: ”Våld och förtryck!” Ja, mig har Herrens ord vållat ständigt spott och spe. Men tänker jag: ”Jag bryr mig inte om Honom, aldrig mer skall jag tala i Hans namn”, då blir det i mitt bröst som brann där en eld, instängd i mitt innersta. Jag försö ker stå emot men förmår det inte. Ja, jag hör folkhopen viska: ”Skräck från alla håll! Ange honom! Vi skall ange honom!” Alla som stod mig nära väntar nu på mitt fall: ”Kanske låter han lura sig, så att vi får övertaget och kan ta hämnd på honom.” Men Herren står på min sida, stark och fruktansvärd. 




Epistel: Apostlagärningarna 7:59-8:8 
Fylld av Helig Ande riktade Stefanos blicken mot himlen och såg Guds härlighet och Jesus som stod på Guds högra sida, och han sade: ”Jag ser himlen öppen och Människosonen stå på Guds högra sida.” Då ropade de högt och höll för öronen, och alla störtade sig över honom på en gång och släpade ut honom ur staden för att stena honom. Vittnena lade sina mantlar framför fötterna på en ung man som hette Saul. 
Så stenade de Stefanos, som åkallade Herren och sade: ”Herre Jesus, ta emot min ande.” Han föll på knä och ropade högt: ”Herre, ställ dem inte till svars för denna synd.” Med de orden dog han. 
Också Saul tyckte det var riktigt att han dödades.
Den dagen började en svår förföljelse mot församlingen i Jerusalem, och alla utom apostlarna skingrades över hela Judéen och Samarien. Några fromma män begravde Stefanos och höll stor dödsklagan över honom. 
Men Saul for hårt fram mot församlingen. Han trängde in i hus efter hus, släpade bort män och kvinnor och lät sätta dem i fängelse. 
De som hade skingrats vandrade omkring och predikade budskapet. Filippos kom till huvudstaden i Samarien och förkunnade Kristus för folket där. Alla lyssnade uppmärksamt på hans ord när de hörde honom tala och såg de tecken han gjorde. Ty från många som var besatta for de orena andarna ut under höga rop, och många lytta och lama botades. Det blev stor glädje i den staden. 




Evangelium: Lukas 12:49-53 
Jesus sade: ”Jag har kommit för att tända en eld på jorden. Om den ändå redan brann! Men jag har ett dop som jag måste döpas med, och jag vån das innan det är över. Tror ni jag är här för att skapa fred på jorden? Nej, säger jag, men splittring! Ty där fem bor i ett hus skall de i fortsättningen leva splittrade, tre mot två och två mot tre, far mot son och son mot far, mor mot dotter och dotter mot mor, svärmor mot sonhustru och sonhustru mot svärmor.” 








Årgång 3




Gammaltestamentlig text: Mika 7:1-6 
Ve mig!
Det är som när frukten plockats och den sista vinskörden är över: det finns inga druvor att äta, inga färska fikon för min hunger. De trofasta är borta ur landet, inte en ärlig människa finns kvar. Alla ligger på lur för att mörda, de vill fånga varandra i sina nät. De är ivriga att göra det onda. Stormannen fordrar gåvor, domaren låter sig köpas, den mäktige kommer med krav, ja, allting blir förvridet. Den bäste av dem är som ett törnsnår, den ärligaste värre än en taggig häck. Den dag dina väk tare för kunnat är inne, straffets dag har kommit, nu drabbar förvirringen folket. Tro inte på en vän, lita inte på en förtrogen, vakta din tunga inför kvinnan i din famn. Ty sonen föraktar sin far, dottern trotsar sin mor och sonhustrun sin svärmor, och en mans husfolk blir hans fiender.




Epistel: Apostlagärningarna 4:18-31 
Rådet kallade in Petrus och Johannes och sade åt dem att aldrig tala eller undervisa i Jesu namn. Men Petrus och Johannes svarade dem: ”Tänk efter själva om det är rätt inför Gud att lyda er mer än Honom. Vi kan inte tiga med vad vi har sett och hört.” Då gav de dem en ny sträng varning men släppte dem sedan. För folkets skull såg de ingen möjlighet att straffa dem; alla prisade ju Gud för vad som hade skett, ty mannen som hade blivit botad genom detta tecken var över fyrtio år gam mal. 
Sedan de hade blivit fria sökte de upp sina egna och berättade vad överste präst erna och de äldste hade sagt till dem. När de andra hörde det började de gemensamt be högt till Gud och sade: ”Härskare, Du som har gjort himmel och jord och hav och allt vad de rymmer, Du som har låtit den Helige Ande säga genom vår fader David, Din tjänare: 'Varför förhäver sig hedningarna, varför smider folken få fänga planer? Jordens kungar träder fram och furstarna gaddar sig samman mot Herren och Hans smorde.' 
Ja, de har sannerligen gaddat sig samman här i denna stad mot Din helige tjä nare Jesus, som Du har smort. Herodes och Pontius Pilatus, hedningarna och Isra els folk, alla har de gjort vad Din makt och Ditt beslut hade förutbestämt. Se nu hur de hotar oss, Herre, och ge Dina tjänare frimodighet att förkunna Ditt ord. Sträck ut Din hand och bota de sjuka, låt tecken och under ske genom Din helige tjänare Jesu namn.” 
När de hade slutat be skakade marken där de var samlade, och alla fylldes av den Helige Ande och förkunnade frimodigt Guds ord. 




Evangelium: Matteus 10:32-39 
Jesus sade till lärjungarna: ”Var och en som känns vid mig inför människorna, honom skall jag kännas vid inför min Fader i himlen. Men den som förnekar mig inför människorna, honom skall jag förneka inför min Fader i himlen. Tro inte att jag har kommit med fred till jorden. Jag har inte kommit med fred utan med svärd. Ty jag har kommit för att ställa en man mot hans far, en dotter mot hennes mor, en son hustru mot hennes svärmor, och mannens husfolk skall bli hans fiender. Den som älskar far eller mor mer än mig, han är inte värd att tillhöra mig, och den som älskar son eller dotter mer än mig, han är inte värd att tillhöra mig. Den som inte tar sitt kors och följer efter mig är inte värd att tillhöra mig. Den som finner sitt liv skall mista det, och den som mister sitt liv för min skull, han skall finna det.” 








Psaltarpsalm: Psaltaren 46:1-8
Gud är vår tillflykt och vår styrka, en hjälp i nöden, som aldrig svikit. 
Därför räds vi inte om än jorden skälver och bergen störtar i havets djup, 
om än vattnen brusar och skummar och bergen darrar vid havets uppror.
Här är en flod vars strömmar ger glädje åt Guds stad, som den Högste har helgat till sin boning. 
Därinne bor Gud, den skall aldrig falla, den får hjälp av Gud när morgonen gryr.
Folken larmar, riken vacklar. Då hörs Hans röst och jorden bävar. 
Herren Sebaot är med oss, Jakobs Gud är vår borg.