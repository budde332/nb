Menlösa barns dag, Fjärdedag Jul




”De oskyldiga barnen”




Kyrielitania
Präst        Helige Herre Gud, helige starke Gud, helige barmhärtige Fräl sare, Du evige Gud,
Förs        Förbarma Dig över oss
Präst        Herre, Du som kom för att tjäna och ge Ditt liv till lösen för alla, hjälp oss att sätta vår tro och tillit till Dig. Herre, för barma Dig
Förs        Herre, förbarma Dig
Präst        Kristus, Du som bevarar också Dina minsta vänner, se till alla som är i nöd. Kristus, förbarma Dig
Förs        Kristus, förbarma Dig
Präst        Herre, Du som segrat över all ondska och död, gör Din seger också till vår. Herre, förbarma Dig
Förs        Herre, förbarma Dig




Kollektbön
Herre vår Gud, som de oskyldiga barnen bekände, inte genom sitt tal utan genom sin död,
hjälp oss att med våra liv vittna om tron på Din Son,
så att Han blir bekänd och ärad över hela jorden.
Genom Honom, Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Jag åkallade Herren: * Herre, rädda mitt liv!
Herren bevarar de oskyldiga, * jag var hjälplös, och Han räddade mig.        




Inledningen i förbönen
Himmelske Fader, Du som gav världen Din ende Son som Frälsare undan ondskan och döden, i Hans namn kommer vi till Dig och ber




Slutbön i Ordets gudstjänst
Allsmäktige Fader, Du som har makt att skydda och bevara också i nödens tider,
låt Din barmhärtighet omsluta alla människor, och kom till allas hjälp och salighet.
Genom Din Son, Jesus Kristus, vår Herre.




Bön efter kommunionen
Gud vår Fader, som här har låtit oss få del av det liv och den frid som Din Son vann med sitt lidande och sin död, låt oss en gång, med alla Dina heliga, få vara med i Din himmelska här lighet. 
Genom samme Din Son Jesus Kristus, vår Herre.
________________
Gammaltestamentlig text: Jeremia 31:15-17
Så säger Herren: Rop hörs i Rama, klagan och bitter gråt: Rakel gråter över sina barn. Hon låter inte trösta sig, ty hennes barn finns inte mer. Så säger Herren: Hör upp med din klagan, gråt inte mer! Du skall få lön för din möda, säger Herren, de skall återvända från fiendeland. Det finns hopp för din framtid, säger Herren, dina barn skall vända hem till sitt land.




Epistel: Galaterbrevet 3:23-29
Innan tron kom hölls vi under uppsikt, med lagen över oss, tills tron skulle uppen baras. Så har alltså lagen varit vår övervakare tills Kristus kom, för att vi skulle göras rättfärdiga genom tron. Men nu när tron är här har vi inte längre någon över vakare. Alla är ni nämligen genom tron Guds söner, i Kristus Jesus. Är ni döpta in i Kristus har ni också iklätt er Kristus. Nu är ingen längre jude eller grek, slav eller fri, man eller kvinna. Alla är ni ett i Kristus Jesus. Men om ni tillhör Kristus är ni också avkomlingar till Abraham och arvtagare enligt löftet.
 
Evangelium: Matteus 2:13-18
När stjärntydarna hade gett sig av visade sig Herrens ängel i en dröm för Josef och sade: ”Stig upp och ta med dig barnet och Hans mor och fly till Egypten och stanna där tills jag säger till dig, ty Herodes kommer att söka efter barnet för att döda det.”
Josef steg upp och tog om natten med sig barnet och Hans mor och begav sig till Egypten, och där stannade han tills Herodes hade dött, för att det som Herren hade sagt genom profeten skulle uppfyllas: Från Egypten har jag kallat min son. 
När Herodes märkte att han hade blivit lurad av stjärntydarna blev han ursinnig, och han lät döda alla gossar i Betlehem och dess omnejd som var två år eller där under; det var den tid han hade fått fram genom att fråga ut stjärntydarna. 
Då uppfylldes det som sagts genom profeten Jeremia: Rop hörs i Rama, gråt och högljudd klagan: Rakel begråter sina barn, hon låter inte trösta sig, ty de finns inte mer. 








Psaltarpsalm: Psaltaren 124
Om inte Herren stått på vår sida – så skall Israel säga – om inte Herren stått på vår sida när människor anföll oss, 
då hade de slukat oss levande i sin brinnande vrede mot oss, 
då hade vattnet ryckt bort oss, en ström hade sköljt över oss, då hade det brusande vattnet sköljt över oss.
Lovad vare Herren, Han lät oss inte bli ett rov för deras käftar. 
Vi kom undan som en fågel ur jägarens nät. Nätet gick sönder och vi kom undan. 
Vår hjälp finns hos Herren, som har gjort himmel och jord.