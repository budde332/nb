Påsknatten












Jesu uppståndelse, ”Genom död till liv”




Kollektbön
Himmelske Fader, helige Gud, Du som denna heliga natt lät Kristus vinna seger över döden och öppna porten till det eviga livet,
låt oss, som genom dopet delar Hans död och uppståndelse, på nytt få Din Helige Ande,
så att vi förnyas och blir lika Din Son.
Du som med Honom och den Helige Ande lever och verkar, från evighet till evig het.




Psaltarversikel, verserna. Antifon föregår, ingår mellan verserna och avslutar.
Stenen som ratades av husbyggarna har blivit en hörnsten. * Detta är Herrens eget verk, det står för våra ögon som ett under.
Detta är dagen då Herren grep in. * Låt oss jubla och vara glada!        




Inledningen i förbönen
Himmelske Fader, Du som genom Jesu Kristi död och uppståndelse gör allting nytt, i Hans namn kommer vi till Dig och ber.




Slutbön i Ordets gudstjänst
Underbart har Du skapat världen, Herre vår Gud, och än härligare återlöst den,
 låt alla människor erfara både Din storhet och Din oändliga kärlek.
Genom Jesus Kristus, vår uppståndne Frälsare och Herre.




Bön efter kommunionen
Himmelske Fader, Du som ännu en gång i påskens sakrament gett oss det eviga livets bröd och den himmelska glädjens kalk,
fullborda i oss Din seger över döden och mörkret, ständigt på nytt här i tiden och fullkomligt en gång i evigheten.
Genom Din Son Jesus Kristus, den Uppståndne, som lever och råder med Dig och den Helige Ande, i en gudom, från evighet till evighet.








________________
Matteusserien




Gammaltestamentlig text: Exodus (Andra Mosebok) 14:10-22  
Då farao närmade sig upptäckte israeliterna att egypterna var på marsch mot dem. De blev förfärade och ropade till Herren. Och de sade till Mose: ”Fanns det inga gravar i Egypten, så att du måste ta oss hit för att dö i öknen? Varför har du gjort så mot oss? Varför förde du oss ut ur Egypten? Bad vi inte redan där att du skulle låta oss vara i fred och låta oss tjäna egypterna? Hellre träla för egypterna än dö i öknen!” Mose svarade: ”Var inte rädda! Stanna här; i dag skall ni bli vittnen till den seger som Herren vinner åt er. Ty så som ni ser egypterna i dag skall ni aldrig någonsin se dem mer. Herren skall strida för er, och ni skall vara tysta!” 
Herren sade till Mose: ”Varför ropar du till mig? Säg åt israeliterna att dra vidare. Lyft din stav och sträck ut din hand över havet och klyv det, så att israeliterna kan gå torrskodda tvärs igenom havet. Jag skall förhärda egypterna, så att de följer efter dem. Jag skall visa min makt genom att krossa farao och hela hans här, hans vagnar och vagnskämpar. Och egypterna skall inse att jag är Herren, när jag visar min makt och krossar farao och hans vagnar och vagnskämpar.” 
Guds ängel, som hade gått framför israeliternas här, flyttade sig nu och gick bakom dem. Molnpelaren som gick framför dem flyttade sig och tog plats bakom dem, så att den kom mellan egypternas här och israeliternas. Mörkret föll, och hela natten gick utan att härarna fick känning med varandra. 
Mose sträckte ut sin hand över havet, och Herren drev undan havet med en stark östanvind, som blåste hela natten. Så gjorde han havet till torrt land. Vattnet klövs, och israeliterna gick torrskodda tvärs igenom havet, medan vattnet stod som en vägg på båda sidor. 




Epistel: Romarbrevet 6:3-11
Vet ni inte att alla vi som har döpts in i Kristus Jesus också har blivit döpta in i Hans död? Genom dopet har vi alltså dött och blivit begravda med Honom för att också vi skall leva i ett nytt liv, så som Kristus uppväcktes från de döda genom Faderns härlighet. Ty har vi blivit ett med Honom genom att dö som Han skall vi också bli förenade med Honom genom att uppstå som Han. Vi vet att vår gamla människa har blivit korsfäst med Honom för att den syndiga kroppen skall berövas sin makt, så att vi inte längre är slavar under synden. Ty den som är död är frikänd från synden. När vi nu har dött med Kristus är vår tro att vi också skall leva med Honom. Vi vet ju att Kristus har uppväckts från de döda och inte mer skall dö. Döden är inte längre herre över Honom. När Han dog, dog Han bort från synden, en gång för alla. När Han nu lever, lever Han för Gud. Så skall också ni se på er själva: i Kristus Jesus är ni döda för synden men lever för Gud. 




Evangelium: Matteus 28:1-8
Efter sabbaten, i gryningen den första veckodagen, kom Maria från Magdala och den andra Maria för att se på graven. Då blev det ett kraftigt jordskalv, ty Herrens ängel steg ner från himlen och kom och rullade undan stenen och satte sig på den. Hans utseende var som blixten och hans kläder vita som snö. Vakterna skakade av skräck för honom och blev liggande som döda. Men ängeln sade till kvinnorna: ”Var inte rädda. Jag vet att ni söker efter Jesus, som blev korsfäst. Han är inte här, Han har uppstått, så som Han sade. Kom och se var Han låg. Skynda er sedan till hans lärjungar och säg till dem: 'Han har uppstått från de döda, och nu går Han före er till Galileen. Där skall ni få se Honom.' Nu har jag sagt er detta.” 
De lämnade genast graven, och fyllda av bävan och glädje sprang de för att berätta det för Hans lärjungar. 








Markusserien




Gammaltestamentlig text: Daniel 3:19-25  
Nebukadnessar blev ursinnig på Shadrak, Meshak och Aved-Nego, och hans an sikte förvreds av raseri. Han gav order om att ugnen skulle göras sju gånger hetare än vanligt, och han befallde några kraftiga soldater att binda Shadrak, Meshak och Aved-Nego och kasta dem i den brinnande ugnen. De bands och kastades i den brinnande ugnen med mantlar, byxor, mössor och övriga kläder på sig. Eftersom kungen hade gett denna stränga befallning och ugnen hade blivit så fruktansvärt het, dödade lågorna de män som förde upp Shadrak, Meshak och Aved-Nego. De tre männen Shadrak, Meshak och Aved-Nego föll bundna ner i den brinnande ugnen. Plötsligt reste sig kung Nebukadnessar alldeles bestört och frågade sina rådgivare: ”Var det inte tre män vi kastade bundna i elden?” – ”Jovisst, konung”, fick han till svar. ”Men nu”, sade han, ”ser jag fyra män fritt gå omkring mitt i elden, helt oskadda, och den fjärde liknar ett gudaväsen.” 




Epistel: Andra Thimotheosbrevet 2:8-13  
Minns att Jesus Kristus, ättling till David, har uppstått från de döda, enligt mitt evangelium, för vars skull jag far illa och till och med har satts i fängelse som en förbrytare. Men Guds ord har inte fängslats. Jag uthärdar allt för de utvaldas skull, för att också de skall vinna frälsning genom Kristus Jesus och evig härlighet. Detta är ett ord att lita på. Ty har vi dött med Honom skall vi också leva med Honom; härdar vi ut skall vi också härska med Honom; förnekar vi Honom skall Han också förneka oss; är vi trolösa förblir Han ändå trogen, för Han kan inte förneka sig själv. 




Evangelium: Markus 16:1-8  
När sabbaten var över köpte Maria från Magdala och Maria, Jakobs mor, och Sa lome välluktande kryddor för att gå och smörja Honom. Tidigt på morgonen efter sabbaten kom de till graven när solen gick upp. Och de sade till varandra: ”Vem skall rulla undan stenen från graven åt oss?” Men så fick de se att stenen var bort rullad, den var mycket stor. De gick in i graven och såg en ung man i lång vit dräkt sitta där till höger, och de blev förskräckta. Men han sade till dem: ”Var inte för skräckta. Ni söker efter Jesus från Nasaret, Han som blev korsfäst. Han har upp stått, Han är inte här. Se, här är platsen där Han blev lagd. Men gå och säg till Pet rus och de andra lärjungarna: 'Han går före er till Galileen. Där skall ni få se Honom, som Han har sagt er.'” 
Då lämnade de graven och sprang därifrån, darrande och utom sig. Och de sade ingenting till någon, för de var rädda.








Lukaserien




Gammaltestamentlig text: Exodus (Andra Mosebok) 12:21-28
Mose kallade samman alla de äldste i Israel och sade: ”Gå och hämta var sitt lamm åt era familjer och slakta det som påskoffer. Tag sedan en knippa isop och doppa den i skålen med blodet och stryk lite av blodet på tvärbjälken och de båda dörr posterna. Ingen av er får gå ut genom dörren i sitt hus innan det blir morgon. Herren skall gå fram genom landet och hemsöka egypterna. Men när Han ser blodet på tvärbjälken och de båda dörrposterna skall Han gå förbi dörren och inte låta Förgöraren gå in i era hus för att döda er. Dessa regler skall gälla för er och era barn i all framtid. När ni kommer till det land som Herren har lovat att skänka er skall ni hålla fast vid detta bruk. Och när era barn frågar er: Vad betyder detta bruk? skall ni svara: Det är ett påskoffer åt Herren; när Han dödade egypterna gick Han förbi israeliternas hus och skonade våra hem.” Då föll folket ner och tillbad. 
Sedan gick israeliterna och gjorde allt det som Herren hade befallt Mose och Aron. 




Epistel: Kolosserbrevet 2:6-15  
Ni har lärt känna herren Kristus Jesus, lev då i Honom, med rot och grund i Honom, allt fastare i den tro som ni har undervisats i, och låt er tacksamhet över flöda. Låt ingen göra er till fångar i de tomma och bedrägliga vishetsläror som bygger på mänskliga traditioner och kosmiska makter och inte på Kristus. Ty i Honom har hela den gudomliga fullheten förkroppsligats och tagit sin boning. Och i Honom, som är huvudet för alla härskare och makter, har ni nått er fullhet. I Honom har ni också blivit omskurna, men inte som människor gör det, utan genom att bli av med den syndiga kroppen – det är omskärelsen genom Kristus – när ni begravdes med Honom i dopet. I dopet har ni också uppstått med Honom genom tron på kraften hos Gud som uppväckte Honom från de döda. Och ni, som var döda genom era överträdelser och ert oomskurna tillstånd, er har Gud gjort levande till sammans med Kristus, i och med att Han förlät oss alla våra överträdelser och drog ett streck över det skuldebrev som belastade oss med lagens krav. Han har utplånat det genom att spika det på korset. Han avväpnade härskarna och makterna och utsatte dem för allas förakt, när han triumferade över dem genom Kristus. 




Evangelium: Lukas 23:44 – 24:12  
Kvinnorna som hade kommit från Galileen tillsammans med Jesus följde med och såg graven och hur Jesu kropp lades där. När de hade återvänt hem gjorde de i ordning välluktande kryddor och oljor, och sabbaten tillbringade de efter lagens bud i stillhet.
Men dagen efter sabbaten gick de i gryningen till graven med kryddorna som de hade gjort i ordning. De fann att stenen var bortrullad från graven, och när de gick in kunde de inte finna Herren Jesu kropp. De visste inte vad de skulle tro, men då stod där två män i skinande kläder framför dem. Kvinnorna blev förskräckta och sänkte blicken mot marken, men männen sade till dem: ”Varför söker ni den levande här bland de döda? Han är inte här, Han har uppstått. Kom ihåg vad Han sade till er medan Han ännu var i Galileen: att Människosonen måste överlämnas i syndiga människors händer och korsfästas och uppstå på tredje dagen.” Då kom de ihåg Hans ord, och när de hade återvänt från graven berättade de alltsammans för de elva och alla de andra. Det var Maria från Magdala och Johanna och Maria, Jakobs mor. Även de andra kvinnorna i deras sällskap talade om det för apostlarna. De tyckte att det bara var prat och trodde inte på dem. Men Petrus sprang genast bort till graven. När han lutade sig in såg han bara linnesvepningen ligga där, och han gick därifrån full av undran över det som hade hänt. 








Johannesserien




Gammaltestamentlig text: Job 19:25-27 
Job sade: ”Jag vet att min befriare lever och till sist skall träda fram på jorden. Här, med min kropp, vill jag skåda Gud, ja, Honom vill jag skåda, jag vill se Honom med egna ögon, inte som en främling. Jag förtärs av längtan.”




Epistel: Efesierbrevet 2:1-6  
Ni var döda genom era överträdelser och synder den gång ni levde i dem på denna tidens och världens vis och lät er ledas av fursten över luftens rike, över den ande makt som nu är verksam i olydnadens människor. Sådana var vi alla en gång, då vi följde våra mänskliga begär och handlade som kroppen och våra egna tankar ville, och av födseln var vi vredens barn, vi som de andra. Men Gud, som är rik på barm härtighet, har älskat oss med så stor kärlek att fast vi var döda genom våra överträ delser har Han gjort oss levande tillsammans med Kristus – av nåd är ni frälsta – och uppväckt oss med Honom och gett oss en plats i himlen genom Kristus Jesus. 




Evangelium: Johannes 20:1-10  
Tidigt på morgonen efter sabbaten, medan det ännu var mörkt, kom Maria från Magdala ut till graven och fick se att stenen för ingången var borta. Hon sprang genast därifrån och kom och sade till Simon Petrus och den andre lärjungen, den som Jesus älskade: ”De har flyttat bort Herren ur graven, och vi vet inte var de har lagt Honom.” Petrus och den andre lärjungen begav sig då ut till graven. De sprang båda två, men den andre lärjungen sprang fortare än Petrus och kom först fram till graven. Han lutade sig in och såg linnebindlarna ligga där men gick inte in. Simon Petrus kom strax efter, och han gick in i graven. Han såg bindlarna ligga där, lik som duken som hade täckt huvudet, men den låg inte tillsammans med bindlarna utan hoprullad på ett ställe för sig. Då gick också den andre lärjungen in, han som hade kommit först till graven. Och han såg och trodde. Ännu hade de nämligen inte förstått skriftens ord att Han måste uppstå från de döda. Lärjungarna gick sedan hem igen. 




Psaltarpsalm: Psaltaren 114
När Israel drog ut ur Egypten, Jakobs släkt från främlingars land, 
då blev Juda Guds heliga egendom, Israel Hans välde. 
Havet såg det och flydde, Jordans vatten vek undan, 
bergen hoppade som baggar och höjderna som lamm. 
Hav, vad fick dig att fly? Jordan, varför vek du undan? 
Berg, varför hoppar ni som baggar, och ni höjder som lamm? 
Bäva för Härskaren, du jord, bäva för Jakobs Gud, 
Han som gör klippan till sjö och flintan till källsprång.