Nionde söndagen efter Trefaldighet




”Goda förvaltare”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, genom Dig har allt blivit till, gör oss till goda förvaltare. Herre, förbarma Dig
Förs        Herre, förbarma Dig
Präst        Kristus, genom Dig har allt blivit återlöst, låt oss leva i Din förso ning. Kristus, förbarma Dig
Förs        Kristus, förbarma Dig
Präst        Herre, genom Dig ska allting en gång bli nytt, låt den dagen komma snart. Herre, förbarma Dig
Förs        Herre, förbarma Dig




Kollektbön
Barmhärtige Gud, Du som anförtror Ditt rike åt svaga människor, ge oss nåd att vilja det Du vill och älska Dig över allt, så att vi tjänar Dig av hela vårt hjärta.
Genom Din Son Jesus Kristus, vår Herre.
Psaltarversikel, verserna. Antifon föregår, ingår mellan verserna och avslutar.
Försångare        Jorden är Herrens med allt vad den rymmer, * världen och alla som bor i den.
Försångare        Det är Han som har lagt dess grund i havet * och fäst den över de strömmande vattnen.        




Inledningen i förbönen
Himmelske Fader, Du som har satt oss att bruka och bevara Din skapelse, i Din Sons namn kommer vi till Dig och ber:




Slutbön i Ordets gudstjänst
Herre vår Gud, ge oss mod att vänta stora ting av Dig och våga stora ting för Dig. Hjälp oss att rätt förvalta Dina gåvor och att göra det Du kallar oss till. 
Du som med Sonen och den Helige Ande lever och verkar i evighet.




Bön efter kommunionen
Lovad vare Du, Herre vår Gud, som här har låtit oss smaka Din överflödande god het, bevara oss i kärleken till Dig och Din vilja, så att vi med trohet i det minsta förvaltar vad Du anförtror oss.
Genom Jesus Kristus, vår Herre.








________________
Årgång 1




Gammaltestamentlig text: Genesis (Första Mosebok) 1:24-2:3
Gud sade: "Jorden skall frambringa olika arter av levande varelser: boskap, kräldjur och vilda djur av olika arter." Och det blev så. Gud gjorde de olika arterna av vilda djur, boskap och markens kräldjur. Och Gud såg att det var gott. 
Gud sade: "Vi skall göra människor som är vår avbild, lika oss. De skall härska över havets fiskar, himlens fåglar, boskapen, alla vilda djur och alla kräldjur som finns på jorden." Gud skapade människan till sin avbild, till Guds avbild skapade Han henne. Som man och kvinna skapade Han dem. Gud välsignade dem och sade till dem: "Var fruktsamma och föröka er, uppfyll jorden och lägg den under er. Härska över havets fiskar och himlens fåglar och över alla djur som myllrar på jorden." 
Gud sade: "Jag ger er alla fröbärande örter på hela jorden och alla träd med frö i sin frukt; detta skall ni ha att äta. Åt markens djur, åt himlens fåglar och åt dem som krälar på jorden, allt som har liv i sig, ger jag alla gröna örter att äta." Och det blev så. Gud såg att allt som Han hade gjort var mycket gott. Det blev kväll och det blev morgon. Det var den sjätte dagen.
Så fullbordades himlen och jorden och allt vad där finns. Den sjunde dagen hade Gud fullbordat sitt verk, och Han vilade på den sjunde dagen efter allt Han hade gjort. Gud välsignade den sjunde dagen och gjorde den till en helig dag, ty på den dagen vilade Gud sedan Han utfört sitt skapelseverk. 




Epistel: Första Petrusbrevet 4:7-11 
Nu är slutet på allting nära. Var då samlade och nyktra, så att ni kan be. Framför allt skall ni älska varandra hängivet, ty kärleken gör att många synder blir förlåtna. Var gästfria mot varandra utan att knota. Tjäna varandra, var och en med den nådegåva han har fått, som goda förvaltare av Guds nåd i dess många former. Den som talar skall komma ihåg att han får sina ord från Gud, den som tjänar att han tjänar med den styrka Gud ger. Låt Gud förhärligas i allt detta genom Jesus Kristus. Hans är härligheten och makten i evigheters evighet, amen. 




Evangelium: Matteusevangeliet 25:14-30 
Jesus sade: ”Det blir som när en man skulle resa bort och kallade till sig sina tjänare och lät dem ta hand om hans egendom. Den ene gav han fem talenter, den andre två, den tredje en, åt var och en efter hans förmåga. Sedan reste han därifrån. Den som hade fått fem talenter gav sig genast i väg och gjorde affärer med dem så att han tjänade fem till. Den som hade fått två talenter tjänade på samma sätt två till. Men den som hade fått en talent gick och grävde en grop och gömde sin herres pengar. Efter lång tid kom tjänarnas herre tillbaka och krävde redovisning av dem. Den som hade fått fem talenter kom och lämnade fram fem till och sade: 'Herre, du gav mig fem talenter. Här är fem till som jag har tjänat.' Hans herre sade: 'Bra, du är en god och trogen tjänare. Du har varit trogen i det lilla, jag skall anförtro dig mycket. Gå in till glädjen hos din herre.' Den som hade fått två talenter kom fram och sade: 'Herre, du gav mig två talenter. Här är två till som jag har tjänat.' Hans herre sade: 'Bra, du är en god och trogen tjänare. Du har varit trogen i det lilla, jag skall anförtro dig mycket. Gå in till glädjen hos din herre.' Den som hade fått en enda talent steg också fram. 'Herre', sade han, 'jag visste att du är en hård man, som skördar där du inte har sått och samlar in där du inte har strött ut. Jag var rädd och gick och gömde din talent i jorden. Här har du vad som är ditt.' Hans herre svarade honom: 'Du är en slö och dålig tjänare, du visste att jag skördar där jag inte har sått och samlar in där jag inte har strött ut. Då skulle du ha lämnat mina pengar till banken, så att jag hade kunnat få igen dem med ränta när jag kom. Ta nu ifrån honom talenten och ge den åt mannen med de tio talenterna. Var och en som har, han skall få, och det i överflöd, men den som inte har, från honom skall tas också det han har. Kasta ut den oduglige tjänaren i mörkret där ute.' Där skall man gråta och skära tänder.” 








Årgång 2




Gammaltestamentlig text: Ordspråksboken 3:27-32
Neka ingen en skälig gåva när det står i din makt att hjälpa. Om du har något, svara då inte din broder: "Kom tillbaka i morgon, då skall du få." Anstifta inget ont mot din broder, som tror sig bo trygg i din närhet. Tvista inte med någon utan fog, med en som inte har gjort dig något ont. Avundas inte våldsverkaren, slå inte in på de vägar han går. Herren avskyr den som är falsk, men de rättrådiga har hans vänskap




Epistel: Efesierbrevet 4:20-28
Ni har lärt känna Kristus – såvida ni nu har hört om Honom och undervisats om Honom efter den sanning som finns hos Jesus. Därför skall ni sluta leva som förut; ni skall lägga av er den gamla människan, som går under, be dragen av sina begär. Se till att ni förnyas i ande och förstånd och att ni klär er i den nya människan, som har skapats efter Guds bild, med den rätt färdighet och den helighet som hör sanningen till. Lägg därför bort lögnen och tala sanning, var och en till sin nästa, vi är ju varandras lemmar. Grips ni av vrede, så synda inte. Låt inte solen gå ner över er vrede. Ge inte djä vulen något tillfälle. Den som stjäl skall sluta stjäla och i stället arbeta och sträva med egna händer, så att han kan dela med sig av sitt goda åt dem som behöver.




Evangelium: Lukasevangeliet 12:42-48
Jesus sade: "Tänk er en trogen och klok förvaltare som av sin herre blir satt att ha hand om tjänstefolket och dela ut maten åt dem i rätt tid. Salig den tjänaren, när hans herre kommer och finner att han gör vad han skall. San nerligen, han skall låta honom ta hand om allt han äger. Men om den tjäna ren tänker: Det dröjer innan min herre kommer, och så börjar slå tjänste folket och äta och dricka sig full, då skall hans herre komma en dag när han inte väntar honom och vid en tid som han inte vet om och hugga ner honom och låta honom dela lott med de trolösa. Den tjänaren som vet vad hans herre vill men ingenting förbereder och inte handlar efter hans vilja, han skall piskas med många rapp. Men den som av okunnighet gör sådant som förtjänar prygel, han skall bara piskas med några få rapp. Av den som har fått mycket skall det krävas mycket, och den som har anförtrotts mycket skall få svara för desto mera.








Årgång 3




Gammaltestamentlig text: Amos 8:4-7
Hör detta, ni som trampar på de fattiga och utrotar de svaga i landet! Ni säger: "När är nymånadsfesten över så att vi kan sälja säd, och sabbaten så att vi får öppna kornboden? Då skall vi minska måtten och lägga på pris erna och fuska med vågen, köpa de fattiga för pengar och de nödställda för ett par skor och sälja spillet som säd." Herren har svurit vid Jakobs stolthet att aldrig glömma något de gjort. 




Epistel: Andra Timotheosbrevet 4:1-7
Jag besvär dig vid Gud och Kristus Jesus, som skall döma levande och döda, jag besvär dig vid Hans ankomst och vid Hans rike: förkunna ordet, träd upp i tid och otid, vederlägg, tillrättavisa, vädja – tålmodigt och med ständig undervisning. Det kommer en tid då människorna inte längre vill lyssna till den sunda läran utan skaffar sig den ene läraren efter den andre, därför att det kliar i dem att få höra sådant som de önskar. De slår dövörat till för sanningen och vänder sig till legenderna. Men håll alltid huvudet kallt, var beredd att slita ont, gör vad som åligger en förkunnare och fullfölj din tjänst. Mitt eget liv utgjuts redan som ett offer, och tiden är inne då jag måste bryta upp. Jag har kämpat den goda kampen, jag har fullbordat lop pet, jag har bevarat tron. 




Evangelium: Lukas 16:1-13
Jesus sade till sina lärjungar: "Det var en rik man som hade en förvaltare, och denne beskylldes för att förskingra hans förmögenhet. Mannen kallade till sig honom och sade: 'Vad är det jag hör om dig? Lämna in dina räken skaper, du kan inte vara kvar som förvaltare.' Förvaltaren tänkte: 'Vad skall jag göra nu när min herre avskedar mig? Gräva orkar jag inte, och tigga skäms jag för. Jo, jag vet vad jag skall göra så att folk tar emot mig i sina hus när jag mister min tjänst.' Han skickade efter dem som var skuldsatta hos hans herre, en i sänder, och frågade den förste hur mycket han var skyldig. 'Hundra krus olja', svarade mannen. Då sade han: 'Här är ditt skuldebrev, sätt dig genast ner och skriv femtio.' Sedan frågade han näste man: 'Och du, hur mycket är du skyldig?' - 'Hundra tunnor vete.' Då sade han: 'Här är ditt skuldebrev. Skriv åttio.' " 
Och Herren berömde den ohederlige förvaltaren för att han hade handlat klokt. "Denna världens människor beter sig klokare mot sina egna än ljusets människor gör. Ja, jag säger er: använd den ohederliga mammon till att skaffa er vänner som tar emot er i evighetens hyddor när mammon lämnar er i sticket. Den som är trogen i smått är trogen också i stort, och den som är ohederlig i smått är ohederlig också i stort. Om ni inte har varit trogna i fråga om den ohederliga mammon, vem vill då anförtro er det som har verk ligt värde? Och om ni inte har varit trogna i fråga om andras egendom, vem vill då ge er det som skall tillhöra er? Ingen tjänare kan tjäna två herrar. Antingen kommer han att hata den ene och älska den andre eller att hålla fast vid den ene och inte bry sig om den andre. Ni kan inte tjäna både Gud och mammon."         








Psaltarpsalm: Psaltaren 8
Herre, vår härskare, väldigt är Ditt namn över hela jorden.
Jag vill besjunga Din himmelska prakt med ett barns, ett dibarns mun.
Du har rest ett värn mot Dina fiender för att betvinga ovän och hämnare. 
När jag ser Din himmel, som Dina fingrar format, månen och stjärnorna Du fäste där, 
vad är då en människa att Du tänker på henne, en dödlig att Du tar Dig an honom? 
Du gjorde honom nästan till en gud, med ära och härlighet krönte Du honom. 
Du lät honom härska över Dina verk, allt lade Du under hans fötter: 
får och oxar, all boskap, och markens vilda djur, 
himlens fåglar och havets fiskar, allt som vandrar havets stigar. 
Herre, vår härskare, väldigt är Ditt namn över hela jorden.
