Kristi förklarings dag








”Jesus förhärligad”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, hos Dig är hela Guds härlighet och makt, var ljuset i vår värld med dess förgänglighet och svaghet. Herre, förbarma Dig
Förs        Herre, förbarma Dig
Präst        Kristus, hos Dig är all salighet och frälsning, var ljuset i vår värld med dess ondska och synd. Kristus, förbarma Dig
Förs        Kristus, förbarma Dig
Präst        Herre, hos Dig är den himmelska världens eviga ljus, var ljuset i vår värld med dess mörker och död. Herre, förbarma Dig
Förs        Herre, förbarma Dig








Kollektbön
Evige Gud, Du som lät Din Son bli förklarad med Mose och Elia på det heliga berget,
ge oss en sådan tro på Honom,
att vi som Dina barn får del av Din härlighet i himlen.
Genom Din Son Jesus Kristus, vår Herre, som lever och verkar med Dig och den Helige Ande, från evighet till evighet.








Psaltarversikel, verserna. Antifon föregår, ingår mellan verserna och avslutar.
Försångare        Du, Herre, är den Högste, upphöjd över jorden, * högt över alla gudar.
Försångare        Ni rättfärdiga, gläd er över Herren, * och prisa Hans heliga namn.        








Inledningen i förbönen
Himmelske Fader, Du som genom Din Son och i Din Helige Ande är mitt ibland oss när vi är samlade i Kristi namn, vi kommer till Dig och ber:








Slutbön i Ordets gudstjänst
Herre, himmelske Fader, lär oss att alltid rikta blicken mot Din Son Jesus Kristus och hjälp oss att alltid leva i Hans efterföljd. Genom Honom, Din Son, vår Herre.








Bön efter kommunionen
Vi tackar Dig, Herre Jesus Kristus, att Du här har kommit till oss i nattvardens sakrament och ber Dig: förvandla oss och gör oss alltmer lika Dig. Låt oss få vara med Dig och Dina trogna för evigt. Du som med Fadern och den Helige Ande lever och regerar, i en gudom, från evig het till evighet.
















________________
Årgång 1








Gammaltestamentlig text: Exodus (Andra Mosebok) 24:12-18 
Herren sade till Mose: ”Gå upp till mig på berget och stanna där, så skall jag ge dig stentavlorna och lagen och buden, som jag har skrivit för att undervisa folket.” Mose gav sig av tillsammans med sin tjänare Josua och gick upp på Guds berg. Till de äldste sade han: ”Stanna här och vänta tills vi kommer tillbaka till er. Aron och Hur är ju kvar hos er; den som vill få något ärende avgjort kan vända sig till dem.” 
När Mose hade gått upp på berget täcktes det av ett moln. Herrens härlighet vilade över Sinaiberget, och molnet täckte det i sex dagar. Den sjunde dagen ropade Han till Mose ur molnet. Och israeliterna såg Herrens härlighet som en förtärande eld på toppen av berget. Mose gick in i molnet och upp på berget och stannade där i fyrtio dagar och fyrtio nätter.








Epistel: Andra Petrusbrevet 1:16-18 
Det var inte några skickligt hopdiktade sagor jag byggde på när jag för er förkunnade vår herre Jesu Kristi makt och Hans ankomst, utan jag hade med egna ögon sett Honom i Hans majestät. Ty Han mottog ära och härlighet från Gud, sin fader, när en röst kom till Honom ur denna majestätiska härlighet: ”Detta är min älskade Son, Honom har jag utvalt.” Den rösten hörde jag själv komma från himlen när jag var med Honom på det heliga berget. 








Evangelium: Matteusevangeliet 17:1-8 
Jesus tog med sig Petrus, Jakob och hans bror Johannes och gick med dem upp på ett högt berg, där de var ensamma. Där förvandlades Han inför dem: Hans ansikte lyste som solen, och Hans kläder blev vita som ljuset. Och de såg Mose och Elia stå och samtala med Honom. Då sade Petrus till Jesus: ”Herre, det är bra att vi är med. Om Du vill skall jag göra tre hyddor här, en för Dig, en för Mose och en för Elia.” 
Medan han ännu talade sänkte sig ett lysande moln över dem, och ur molnet kom en röst som sade: ”Detta är min älskade son, Han är min utvalde. Lyssna till Honom.” När lärjungarna hörde detta kastade de sig ner med ansiktet mot marken och greps av stor skräck. Jesus gick fram och rörde vid dem och sade: ”Stig upp och var inte rädda.” De lyfte blicken, och då såg de ingen utom Jesus. 








Årgång 2












Årgång 2




Gammaltestamentlig text: Exodus (Andra Mosebok) 34:27-35
Herren sade till Mose: ”Skriv ner dessa befallningar, ty i enlighet med dem har jag slutit ett förbund med dig och med Israel.” Mose var kvar hos Herren i fyrtio dagar och fyrtio nätter, utan att äta eller dricka. Och Han skrev förbundsvillkoren, de tio budorden, på tavlorna. 
När Mose gick ner från Sinaiberget och hade med sig förbundstecknet, de två tavlorna, utgick det en strålglans från hans ansikte, därför att han hade talat med Gud, men han märkte det inte. Då Aron och alla israeliterna såg strålglansen från Moses ansikte vågade de inte komma emot honom. Men Mose ropade på dem, och då kom Aron och alla hövdingarna i menigheten till honom, och han talade med dem. Sedan kom alla israeliterna fram, och Mose gav dem alla de befallningar som han hade fått av Herren på Sinaiberget. När Mose hade talat satte han en mask för ansiktet. Varje gång Mose trädde fram inför Herren för att tala med Honom tog han av masken tills han gick ut igen. När han hade kommit ut talade han om för israeliterna vad Herren hade befallt. Då såg israeliterna hur Moses ansikte strålade, och Mose satte masken för ansiktet tills han åter skulle gå in och tala med Herren.








Epistel: Andra Korinthierbrevet 3:9-18
Om domens tjänst hade sin härlighet, hur mycket rikare på härlighet måste då inte rättfärdighetens tjänst vara. Det som förr hade sin härlighet visar sig inte ha någon, så snart den jämförs med den överväldigande härligheten. Ty om det som försvin ner hade härlighet, hur mycket större är inte härligheten hos det som består. 
När jag nu har detta hopp kan jag uppträda med stor frimodighet och gör inte som Mose. Han dolde sitt ansikte med en duk för att israeliterna inte skulle se hur det som var på väg att försvinna tog slut. Och deras förstånd blev förstockat, ty ännu i denna dag hänger den slöjan kvar när det gamla förbundets skrifter läses upp, och den lyfts inte bort eftersom det är genom Kristus den försvinner. Än i dag ligger en slöja över deras hjärtan när man läser ur Moses lag. Men för den som vänder sig till Herren tas slöjan bort. Herren, det är Anden, och där Herrens Ande är, där är frihet. Och alla vi som utan slöja för ansiktet skådar Herrens härlighet förvandlas till en och samma avbild; vi förhärligas av denna härlighet som kommer från Herren, Anden.








Evangelium: Markusevangeliet 9:1-13 
Jesus sade: ”Sannerligen, några av dem som står här skall inte möta döden förrän de har sett Guds rike komma med makt.” 
Sex dagar senare tog Jesus med sig Petrus, Jakob och Johannes och gick med dem upp på ett högt berg, där de var ensamma. Där förvandlades Han inför dem: Hans kläder blev skinande vita, så vita som ingen blekning i världen kan göra några kläder. Och de såg både Mose och Elia som stod och talade med Jesus. Då sade Petrus till Jesus: ”Rabbi, det är bra att vi är med. Låt oss göra tre hyddor, en för Dig, en för Mose och en för Elia.” Han visste inte vad han skulle säga, de var alldeles skräckslagna.  Då kom ett moln och sänkte sig över dem, och en röst hördes ur molnet: ”Detta är min älskade Son. Lyssna till Honom.” Och plötsligt, när de såg sig om, kunde de inte se någon annan där än Jesus. 
 När de gick ner från berget förbjöd Han dem att berätta för någon vad de hade sett, innan Människosonen hade uppstått från de döda. De fäste sig vid orden och undrade sinsemellan vad som menades med att uppstå från de döda. Och de frågade Honom: ”Varför säger de skriftlärda att Elia först måste komma?” Han svarade: ”Visst kommer Elia först och återställer allt. Men varför står det då skrivet att Människosonen skall lida mycket och bli föraktad? Jag säger er: Elia har redan kommit, men med honom gjorde de som de ville, som det står skrivet om honom.” 








Årgång 3












Årgång 3




Gammaltestamentlig text: Exodus (Andra Mosebok) 40:34-38 
Ett moln täckte uppenbarelsetältet och Herrens härlighet fyllde boningen. Mose kunde inte gå in i uppenbarelsetältet, ty molnet vilade över det och Herrens härlig het fyllde boningen. Varje gång molnet höjde sig från boningen bröt israeliterna upp och fortsatte sin vandring. Om molnet inte höjde sig bröt de inte upp - inte förrän det höjde sig. Herrens moln vilade över boningen om dagen, och om natten lyste en eld i molnet inför israeliternas ögon under hela deras vandring.
 
Epistel: Uppenbarelseboken 1:9-18
Jag, Johannes, er broder som i Jesus delar lidandet, kungavärdigheten och uthållig heten med er, hade kommit till ön Patmos för Guds ords och Jesu vittnesbörds skull. Jag kom i hänryckning på Herrens dag och hörde bakom mig en stark röst, som en basun, och den sade: ”Vad du ser, skriv det i en bok och skicka den till de sju församlingarna, till Efesos, Smyrna, Pergamon, Thyatira, Sardes, Filadelfia och Laodikeia.” Jag vände mig om för att se rösten som talade till mig. Och när jag vände mig om såg jag sju lampställ av guld, och mitt bland lampställen såg jag någon som var lik en människoson, i fotsid klädnad och med ett bälte av guld om bröstet. Hans huvud och hår var vitt som vit ull, som snö, och Hans ögon var som eldslågor. Hans fötter liknade gyllene brons när den glöder i smältugnen, och Hans röst var som rösten av stora vatten. I sin högra hand höll Han sju stjärnor, och ur Hans mun kom ett skarpt, tveeggat svärd, och Hans ansikte var som solen när den lyser i sin kraft. 
När jag såg Honom föll jag ner som död för hans fötter. Och Han lade sin högra hand på mig och sade: ”Var inte rädd. Jag är den förste och den siste och den som lever. Jag var död, och se, jag lever i evigheters evighet, och jag har nycklarna till döden och dödsriket.”








Evangelium: Lukasevangeliet 9:28-36 
Ungefär en vecka senare tog Jesus med sig Petrus och Johannes och Jakob och gick upp på berget för att be. Medan Han bad förvandlades Hans ansikte, och Hans kläder blev vita och lysande. Och två män samtalade med Honom. Det var Mose och Elia som visade sig i härlighet, och de talade om Hans uttåg ur världen som Han skulle fullborda i Jerusalem. 
Petrus och de andra hade fallit i djup sömn men vaknade och såg Hans härlighet och de båda männen som stod tillsammans med Honom. När dessa skulle lämna Honom sade Petrus till Jesus: ”Mästare, det är bra att vi är med. Låt oss göra tre hyddor, en för Dig och en för Mose och en för Elia” – han visste inte vad han sade. Men medan han talade kom ett moln och sänkte sig över dem, och när de försvann i molnet blev lärjungarna förskräckta. En röst hördes ur molnet: ”Detta är min son, den utvalde. Lyssna till Honom”, och när rösten ljöd stod Jesus där ensam. Lärjungarna teg om vad de hade sett, och vid den tiden berättade de ingenting för någon. 
















Psaltarpsalm: Psaltaren 89:12-18
Din är himlen och Din är jorden, Du har grundlagt världen och allt den rymmer. 
Du skapade norr och söder. Tabor och Hermon jublar över Dig. 
Din arm är full av kraft, Din hand är segerrik och stark. 
På rätt och rättfärdighet vilar Din tron, nåd och trofasthet finns hos Dig. 
Lyckligt det folk som vet att hylla Dig, Herre, de får vandra i Ditt ansiktes ljus. 
De gläder sig ständigt över Ditt namn och jublar över Din rättfärdighet, ty Du är deras styrka och glans.
<!--stackedit_data:
eyJoaXN0b3J5IjpbOTY4MjcyMDc1XX0=
-->