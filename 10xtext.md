Söndagen efter Nyår texter








”Guds hus”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du blev människa och bodde ibland oss, kom att dela också vår vardag. Herre, förbarma Dig
Förs        Herre, förbarma Dig
Präst        Kristus, Du är mitt ibland oss när vi är samlade i Ditt namn, gör oss öppna för Din närvaro. Kristus, förbarma Dig
Förs        Kristus, förbarma Dig
Präst        Herre, Du ska en gång för alltid slå upp Ditt tält bland människor och bo hos oss, låt den dagen komma snart. Herre, förbarma Dig
Förs        Herre, förbarma Dig








Kollektbön
Herre vår Gud, som himlarnas himmel inte rymmer, men som möter oss när vi samlas i Ditt hus,
väck vår bön och lovsång,
så att vi alltid ärar Ditt namn.
Genom Din Son Jesus Kristus, vår Herre.








Psaltarversikel, verserna. Antifon föregår, ingår mellan verserna och avslutar.
Herre, Du har varit vår tillflykt * från släkte till släkte
Du fanns innan bergen föddes, innan jorden och världen blev till * Du är Gud från evighet till evighet                








Inledningen i förbönen
Himmelske Fader, Du som tar Din boning här på jorden i Din kyrka, i Hans namn, som är Kyrkans huvud, kommer vi till Dig och ber: 








Slutbön i Ordets gudstjänst
Vi tackar Dig, Herre, himmelske Fader, för att vi får fira gudstjänst tillsammans här på jorden. Låt glansen från den him melska härligheten återspeglas i vår vardag och tonen från den himmelska lov sången aldrig tystna på vår jord.
Genom Jesus Kristus, vår Herre.








Bön efter kommunionen
Helige Herre Gud, låt Din närvaro, som rört vid våra läppar här i Ditt hus, för vandla våra sinnen, så att vi lever vårt liv, till ande, själ och kropp, till Din ära.
Genom Jesus Kristus, vår Herre.
________________
Årgång 1








Gammaltestamentlig text: Första Samuelsboken 3:1-10
Den unge Samuel tjänade nu Herren under Elis uppsikt. På den tiden var det ovan ligt att Herren talade till människor, och profetsyner förekom sällan. 
Då hände en gång följande. Eli, vars ögon nu blivit så svaga att han inte kunde se, låg och sov på sin vanliga plats. Tempellampan var ännu inte släckt, och Samuel låg och sov i Herrens tempel, där Guds ark stod. Då ropade Herren på Samuel. ”Här är jag”, svarade han, och han sprang bort till Eli och sade: ”Här är jag, du ropade på mig.” Men Eli svarade: ”Jag har inte ropat. Gå och lägg dig igen.” Då gjorde han det. 
Än en gång ropade Herren på honom. Han steg upp och gick bort till Eli: ”Här är jag, du ropade på mig.” Men Eli svarade: ”Nej, min son, jag har inte ropat. Gå och lägg dig igen.” Samuel hade ännu inte lärt känna Herren och ännu inte fått ta emot hans ord. 
För tredje gången ropade Herren på Samuel, som åter steg upp och gick bort till Eli: ”Här är jag, du ropade på mig.” Nu förstod Eli att det var Herren som ropade på pojken, och han sade till Samuel att lägga sig igen. ”Och om någon ropar på dig skall du säga: Tala, Herre, Din tjänare hör.” Och Samuel gick tillbaka och lade sig. 
Då kom Herren och ställde sig där och ropade som förut: ”Samuel, Samuel!” och han svarade: ”Tala, Din tjänare hör.” 








Epistel: Hebreerbrevet 3:1-6
Ni heliga som har fått kallelsen till himlen, se därför på aposteln och översteprästen som vi bekänner oss till, Jesus, som var betrodd av den som hade utsett Honom, så som Mose var betrodd i hela Guds hus. Men Han har visat sig värdig större härlig het än Mose, liksom en byggmästare äras mer än det hus han har byggt. Varje hus har en byggmästare, men den som har byggt allt är Gud. Väl var Mose betrodd i hela Hans hus, men som tjänare, för att vittna om det som senare skulle förkunnas; Kristus däremot var som Son betrodd att råda över Hans hus. Och Hans hus är vi, så länge vi behåller den frimodighet och stolthet som vårt hopp ger oss. 








Evangelium: Lukas 2:42-52
När Jesus var tolv år gammal gick de upp till Jerusalem som seden var vid hög tiden. Då festen var över och de skulle hem igen, stannade pojken Jesus kvar i Jerusalem utan att föräldrarna visste om det. De gick en dagsled i tron att Han var med i ressällskapet och frågade sedan efter Honom bland släktingar och bekanta. När de inte hittade Honom vände de tillbaka till Jerusalem och letade efter Honom där. 
Efter tre dagar fann de Honom i templet, där Han satt mitt bland lärarna och lyss nade och ställde frågor. Alla som hörde Honom häpnade över Hans förstånd och de svar Han gav. Föräldrarna blev bestörta när de såg Honom, och Hans mor sade till honom: ”Barn, hur kunde Du göra så mot oss? Din far och jag har letat efter Dig och varit mycket oroliga.” Han svarade: ”Varför skulle ni leta efter mig? Visste ni inte att jag måste vara hos min Fader?” Men de förstod inte vad Han menade med sina ord. 
Sedan följde Han med dem ner till Nasaret, och Han lydde dem i allt. Hans mor bevarade allt detta i sitt hjärta. Och Jesus blev äldre och visare och vann Guds och människors välbehag.








Årgång 2












Årgång 2




Gammaltestamentlig text: Jesaja 55:5-7
Du skall kalla på folkslag du inte känner, folkslag som inte känner dig skyn dar till för Herrens, din Guds, skull, Israels Helige, som skänkt dig härlighet. Sök Herren medan Han låter sig finnas, åkalla Honom medan Han är nära. Må den gudlöse överge sin väg, den ondskefulle sina planer. Må han vända om till Herren, så skall Han förbarma sig över honom, vända om till vår Gud, som alltid vill förlåta. 








Epistel: Romarbrevet 12:1-2
Jag ber er, bröder, vid Guds barmhärtighet, att frambära er själva som ett levande och heligt offer som behagar Gud. Det skall vara er andliga guds tjänst. Anpassa er inte efter denna världen, utan låt er förvandlas genom förnyelsen av era tankar, så att ni kan avgöra vad som är Guds vilja: det som är gott, behagar Honom och är fullkomligt. 








Evangelium: Markus 11:15-19
De kom till Jerusalem, och Jesus gick till templet. Där drev Han ut dem som sålde och köpte. Han välte omkull borden för dem som växlade pengar och stolarna för dem som sålde duvor, och Han lät ingen bära något med sig över tempelplatsen. Han undervisade dem och sade: ”Står det inte skrivet: Mitt hus skall kallas ett bönens hus för alla folk? Men ni har gjort det till ett rövarnäste.” Detta hörde översteprästerna och de skriftlärda, och de sökte efter ett sätt att röja Honom ur vägen. De var rädda för Honom, eftersom alla människor var överväldigade av Hans undervisning. När det blev sent lämnade de staden. 








Årgång 3












Årgång 3




Gammaltestamentlig text: Första Kungaboken 8:20, 27-30
Salomo sade: ”Och Herren lät sitt ord gå i fullbordan: jag efterträdde min far David på Israels tron, så som Herren hade lovat, och jag byggde huset åt Herrens, Israels Guds, namn. 
Men kan verkligen Gud bo på jorden? Himlen, himlarnas himmel, rymmer Dig inte, än mindre detta hus som jag har byggt. Vänd Dig ändå hit, hör Din tjänares bön och åkallan, Herre, min Gud. Lyssna på det rop och den bön jag nu uppsänder, och låt Din blick natt och dag vila på detta hus, den plats om vilken Du sagt: Här skall mitt namn vara. – Hör den bön som Din tjänare ber, vänd mot denna plats. Hör Din tjänare och Ditt folk Israel då de åkallar Dig, vända mot denna plats; må Du själv lyssna på dem i himlen, där Du tronar. Hör dem och förlåt! 








Epistel: Filipperbrevet 2:1-4
Om det alltså finns tröst genom Kristus, uppmuntran från kärleken och gemenskap från Anden, om det finns ömhet och medkänsla, gör då min glädje fullkomlig genom att visa enighet. Lev i samma kärlek, eniga i tanke och sinnelag, fria från självhävdelse och fåfänga. Var ödmjuka och sätt andra högre än er själva. Tänk inte bara på ert eget bästa utan också på andras. 








Evangelium: Johannes 2:13-22
Judarnas påskfest närmade sig, och Jesus gick upp till Jerusalem. I templet stötte Han på dem som sålde oxar och får och duvor och dem som satt där och växlade pengar. Han gjorde en piska av repstumpar och drev ut allesammans ur templet med deras får och oxar. Han slog ut växlarnas pengar och välte omkull deras bord, och till dem som sålde duvor sade Han: ”Bort med allt det här! Gör inte min faders hus till en saluhall.” Och Hans lärjungar kom ihåg att det står skrivet: Lidelsen för Ditt hus skall förtära mig. Judarna sade då till Honom: ”Vad kan Du visa oss för tecken, Du som gör så här?” Jesus svarade: ”Riv ner detta tempel, så skall jag låta det uppstå igen på tre dagar.” Judarna sade: ”I fyrtiosex år har man byggt på det här templet, och Du skall låta det uppstå igen på tre dagar!” 
Men det tempel Han talade om var Hans kropp. När Han sedan uppstod från de döda kom Hans lärjungar ihåg att Han hade sagt detta, och de trodde på skriften och på ordet som Jesus hade sagt. 
















Psaltarpsalm: Psaltaren 84:2-5
Ljuvlig är Din boning, Herre Sebaot! 
Jag förtärdes av längtan till Herrens förgårdar. Nu jublar min själ och min kropp mot den levande Guden. 
Sparven har funnit ett rede och svalan ett bo för sina ungar: 
Dina altaren, Herre Sebaot, min konung och min Gud. 
Lyckliga de som bor i Ditt hus och alltid kan sjunga Ditt lov.
<!--stackedit_data:
eyJoaXN0b3J5IjpbNTUyMTAwNzgyXX0=
-->