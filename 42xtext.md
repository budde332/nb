Heliga Trefaldighets dag



”Gud – Fader, Son och helig Ande”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du och Fadern är ett, ingen känner Fadern utom genom Dig, ge oss tro och vishet. Herre, förbarma Dig
Förs        Herre, förbarma Dig
Präst        Kristus, Du kom till världen för att frälsa och ge evigt liv och salighet, fullborda Ditt verk i oss. Kristus, förbarma Dig
Förs        Kristus, förbarma Dig
Präst        Herre, genom Dig sänder Fadern den Helige Ande, för oss till Ditt rike. Herre, förbarma Dig
Förs        Herre, förbarma Dig








Kollektbön
Heliga Treenighet, Fader, Son och Ande, led oss till Dina djup av rikedom, vishet och kunskap, så att vi kan vittna om försoningens hemlighet.
Du som lever och verkar, i en gudom, från evighet till evighet.








Psaltarversikel, verserna. Antifon föregår, ingår mellan verserna och avslutar.
Lovat vare Herrens namn, nu och för evigt! * Från öster till väster skall Herrens namn bli prisat.
Herren är upphöjd över alla folk, * Hans härlighet når högre än him len.        








Inledningen i förbönen
Himmelske Fader, Du som i Jesus Kristus har uppenbarat Dig för oss människor och som genom den Helige Ande upplyser, helgar, tröstar och förmanar oss, till Dig kommer vi och ber.








Slutbön i Ordets gudstjänst
Uppfyll, himmelske Fader, genom Din Son och i den Helige Ande, oss med lov sång och med frimodighet att alltid och överallt i ord och handling bekänna Ditt namn. Dig, Heliga Treenighet, tillhör all ära och härlighet, från evighet till evig het.








Bön efter kommunionen
Himmelske Fader, behåll oss genom Din Helige Ande och genom gemenskapen med Kristus, Din Son, i tron på Dig. Låt oss bära sådan frukt som behagar Dig och ge oss del i det rike, där Du med Sonen och den Helige Ande lever och råder, i en gudom, från evighet till evighet.
________________
Årgång 1








Gammaltestamentlig text: Deuteronomium (Femte Mosebok) 6:4-9 
Hör, Israel! (på hebreiska: לארשי עמש, Shema Israel) Herren är vår Gud, Herren är en. Du skall älska Herren, din Gud, av hela ditt hjärta, med hela din själ och med all din kraft. Dessa ord som jag i dag ger dig skall du lägga på hjärtat. Du skall inpränta dem i dina barn och tala om dem när du sitter i ditt hus och när du är ute och går, när du lägger dig och när du stiger upp. Du skall binda dem som ett tecken kring din arm, och de skall vara ett kännemärke på din panna. Du skall skriva dem på dina dörrposter och i dina stadsportar. 








Epistel: Apostlagärningarna 2:24-35
Petrus sade: ”Gud löste Honom ur dödens vånda och lät Honom uppstå, eftersom det inte var möjligt att döden skulle få behålla Honom i sitt grepp. Ty David säger om Honom: 'Jag har alltid haft Herren för mina ögon, Han står vid min sida för att jag inte skall vackla. Därför fröjdar sig mitt hjärta och jublar min tunga, ja, än mer: min kropp skall få vila med förtröstan. Ty Du skall inte lämna min själ i dödsriket eller låta Din helige möta förgängelsen. Du har visat mig livets vägar. Du skall uppfylla mig med glädje när jag får se Ditt ansikte.' 
Mina bröder, jag kan lugnt säga till er att vår stamfar David är död och begraven, hans grav finns här än i dag. Nu var han ju profet och visste att Gud med ed hade lovat honom att sätta en ättling till honom på hans tron. Därför var det Messias upp ståndelse han förutsade med orden: 'Han lämnades inte i dödsriket, och hans kropp mötte inte förgängelsen.' Denne, nämligen Jesus, har Gud låtit uppstå, och vi kan alla vittna om det. Gud har upphöjt Honom med sin högra hand, och sedan Han enligt löftet tagit emot den Helige Ande av Fadern har Han nu utgjutit den, så som ni här ser och hör. David har inte själv stigit upp till himlen, men han säger: 'Herren sade till min herre: Sätt dig på min högra sida, så skall jag lägga dina fiender som en pall under dina fötter.'” 








Evangelium: Matteus 11:25-27
Vid den tiden sade Jesus: ”Jag prisar Dig, Fader, himlens och jordens herre, för att Du har dolt detta för de lärda och kloka och uppenbarat det för dem som är som barn. Ja, Fader, så har Du bestämt. Allt har min fader anförtrott åt mig. Och ingen känner Sonen, utom Fadern, och ingen känner Fadern, utom Sonen och den som Sonen vill uppenbara Honom för.”








Årgång 2












Årgång 2




Gammaltestamentlig text: Exodus (Andra Mosebok) 3:1-15
En gång när Mose vaktade fåren åt sin svärfar Jetro, prästen i Midjan, drev han dem till andra sidan öknen och kom till Guds berg, Horeb. Där visade sig Herrens ängel för honom i en eldslåga, som slog upp ur en törnbuske. När Mose såg att busken stod i låga utan att brinna upp tänkte han: ”Vilken märklig syn! Jag måste gå dit och se varför busken inte brinner upp.” Då Herren såg att han gick för att se efter ropade Gud till honom ur törnbusken: ”Mose! Mose!” Han svarade: ”Ja, här är jag.” Herren sade: ”Kom inte närmare! Ta av dig dina skor, du står på helig mark.” Och Han fortsatte: ”Jag är din faders Gud, Abrahams Gud, Isaks Gud och Jakobs Gud.” Då skylde Mose sitt ansikte. Han vågade inte se på Gud. 
Herren sade: ”Jag har sett hur mitt folk plågas i Egypten. Jag har hört deras klago rop över sina slavdrivare – ja, jag vet vad de får lida. Därför har jag stigit ner för att befria dem från egypterna och föra dem från Egypten till ett land som är rikt och vidsträckt och som flödar av mjölk och honung, det land där det nu bor kanaaneer, hettiter, amoreer, perisseer, hiveer och jevuseer. Nu har israeliternas klagorop nått mig, och jag har själv sett hur egypterna plågar och förtrycker dem. Så gå nu: jag sänder dig till farao, och du skall föra mitt folk, israeliterna, ut ur Egypten.” Mose invände: ”Hur skulle en sådan som jag kunna gå till farao och föra israeliterna ut ur Egypten?” Gud svarade: ”Jag skall vara med dig, och detta är tecknet som skall visa att det är jag som har sänt dig: när du har fört folket ut ur Egypten skall ni hålla gudstjänst på detta berg.” Då sade Mose till Gud: ”Om jag nu kommer till israeli terna och säger att deras fäders Gud har sänt mig till dem och de frågar efter Hans namn, vad skall jag då svara?” Gud sade: ”Jag är den jag är. Säg dem att han som heter 'Jag är' har sänt dig till dem.” Och Gud fortsatte: ”Säg israeliterna att Herren, deras fäders Gud, Abra hams Gud, Isaks Gud och Jakobs Gud, har sänt dig till dem. Detta skall vara mitt namn för all framtid; med det namnet skall jag åkallas från släkte till släkte.” 








Epistel: Romarbrevet 11:33-36
Vilket djup av rikedom, vishet och kunskap hos Gud! Aldrig kan någon utforska Hans beslut eller spåra Hans vägar. Vem kan känna Herrens tankar, vem kan vara Hans rådgivare? Vem har skänkt Honom något som Han måste återgälda? Ty av Honom och genom Honom och till Honom är allting. Hans är härligheten i evighet, amen
08p







Evangelium: Matteus 28:16-20
De elva lärjungarna begav sig till Galileen, till det berg dit Jesus hade befallt dem att gå. När de fick se Honom där föll de ner och hyllade Honom, men några tviv lade. Då gick Jesus fram till dem och talade till dem: ”Åt mig har getts all makt i himlen och på jorden. Gå därför ut och gör alla folk till lärjungar: döp dem i Faderns och Sonens och den helige Andes namn och lär dem att hålla alla de bud jag har gett er. Och jag är med er alla dagar till tidens slut.”








Årgång 3












Årgång 3




Gammaltestamentlig text: Genesis (Första Mosebok) 18:1-8
Herren visade sig för Abraham i Mamres lund. Abraham satt i tältöppningen under den hetaste tiden på dagen. Han såg upp och fick se tre män stå där framför ho nom. Då reste han sig från sin plats i tältöppningen och skyndade emot dem och kastade sig till marken. ”Herre”, sade han, ”visa mig den hedern att Du inte går förbi Din tjänare. Låt mig hämta lite vatten så att ni får tvätta av era fötter. Sedan kan ni lägga er och vila under ett träd, så tar jag fram lite mat som ni kan styrka er med innan ni fortsätter – nu när ni ändå har kommit vägen förbi.” De svarade: ”Ja, gör det!” Abraham skyndade sig in i tältet till Sara och sade: ”Fort, tag tre mått av det bästa mjölet och baka bröd.” Sedan sprang Abraham bort till boskapen, tog en fin spädkalv och gav den till en tjänare, som skyndade sig att anrätta den. Han tog tjockmjölk och sötmjölk och kalven som han låtit anrätta och satte fram åt dem. Själv stod han bredvid dem under trädet medan de åt. 








Epistel: Apostlagärningarna 4:5-12
När Petrus och Johannes häktats, samlades de högsta styresmännen samt de äldste och de skriftlärda i Jerusalem. Översteprästen Hannas var där liksom Kaja fas, Jonatas och Alexandros och alla av översteprästerlig släkt. De lät föra fram apost larna och frågade dem: ”Genom vilken kraft eller i vems namn har ni gjort detta?” Då fylldes Petrus av Helig Ande och svarade dem: ”Ni äldste och folkets ledare, när ni i dag ställer oss till svars för en välgärning mot en sjuk och vill höra hur han har blivit botad, då skall ni veta, ni alla och hela Israels folk, att det skedde genom nasarén Jesu Kristi namn. Tack vare Honom som ni korsfäste och som Gud har uppväckt från de döda står den här mannen frisk framför er. Jesus är stenen som föraktades av er husbyggare men blev till en hörnsten. Hos ingen annan finns fräls ningen, och ingenstans bland människor under himlen finns något annat namn som kan rädda oss.” 








Evangelium: Johannes 11:18-27
Betania låg inte långt från Jerusalem, ungefär en halvtimmes väg, och många judar hade kommit ut till Marta och Maria för att trösta dem i sorgen över brodern. När Marta hörde att Jesus var på väg gick hon och mötte Honom. Men Maria satt kvar hemma. Marta sade till Jesus: ”Herre, om Du hade varit här hade min bror inte dött. Men jag vet ändå att Gud skall ge Dig vad Du än ber Honom om.” Jesus sade: ”Din bror kommer att uppstå.” Marta svarade: ”Jag vet att han skall uppstå vid upp ståndelsen på den sista dagen.” Då sade Jesus till henne: ”Jag är uppståndelsen och livet. Den som tror på mig skall leva om han än dör, och den som lever och tror på mig skall aldrig någonsin dö. Tror du detta?” Hon svarade: ”Ja, herre, jag tror att Du är Messias, Guds son, Han som skulle komma hit till världen.” 
















Psaltarpsalm: Psaltaren 113:1-6
Prisa Herren, ni Hans tjänare, prisa Herrens namn! 
Lovat vare Her rens namn nu och för evigt! 
Från öster till väster skall Herrens namn bli prisat. 
Herren är upphöjd över alla folk, högre än himlen når Hans härlighet. 
Vem är som Herren, vår Gud, Han som tronar så högt, 
Han som ser så djupt ner – vem i himlen, vem på jorden?99
<!--stackedit_data:
eyJoaXN0b3J5IjpbLTEyMjQ4OTA5NjMsMTI2NDY1NTMyOV19
-->
