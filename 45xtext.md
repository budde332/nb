Tredje söndagen efter Heliga Trefaldighet








”Förlorad och återfunnen”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, genom Dig har allt blivit till som är till, hjälp oss att ständigt på nytt vända om till Dig. Herre, förbarma Dig
Förs        Herre, förbarma Dig
Präst        Kristus, genom Dig uppenbarade Fadern sin kärlek, ge oss Din frälsning. Kristus, förbarma Dig
Förs        Kristus, förbarma Dig
Präst        Herre, genom Dig finns en plats för oss i Guds himmel, låt oss vara med i dess glädje. Herre, förbarma Dig
Förs        Herre, förbarma Dig








Kollektbön
Herre vår Gud, Du som inte upphör att söka dem som gått vilse och leda dem som vunnits av Din kärlek,
ge oss en sådan tro på vår Frälsare,
så att vi alltid älskar och ärar Ditt namn.
Genom Din Son Jesus Kristus, vår Herre.








Psaltarversikel, verserna. Antifon föregår, ingår mellan verserna och avslutar.
Försångare        Så hög som himlen välver sig över jorden, * så väldig är Hans nåd över dem som fruktar Honom.
Försångare        Som en fader visar ömhet mot barnen, * så visar Herren ömhet mot dem som fruktar Honom.        








Inledningen i förbönen
Himmelske Fader, Du som tar emot oss med nåd och som hör vår bön med samma nåd, i Din Sons, vår Frälsares namn kommer vi till Dig och ber:








Slutbön i Ordets gudstjänst
All nåds Gud, Du som så älskar oss människor att Du inte vill att någon ska gå förlorad, låt oss alla en gång få dela glädjen hos Dig i evigheten. 
Genom Jesus Kristus, Din Son, vår Frälsare.








Bön efter kommunionen
Herre Jesus Kristus, vi tackar Dig som här har tagit emot oss syndare vid Ditt bord
och gett Dig själv till mat och dryck. Låt den nåd vi fått göra oss barmhärtiga och frikostiga mot varandra.  Ge oss den glädje som består. Du som lever och råder i evighet.








________________
Årgång 1








Gammaltestamentlig text: Mika 7:18-20
Vilken gud är som Du, Du som tar bort skuld och förlåter synd hos dem som är kvar av Din egendom. Din vrede består inte för alltid, Du vill helst visa nåd. Du förbarmar Dig över oss på nytt och utplånar våra brott, Du kastar alla våra synder i havets djup. Du skall visa Jakob trohet och Abraham nåd enligt den ed Du i forna dagar gav våra fäder.








Epistel: Rom 5:6-11
Medan vi ännu var svaga dog Kristus för alla gudlösa, när tiden var inne. Knappast vill någon dö för en rättfärdig – kanske går någon i döden för en som är god. Men Gud bevisar sin kärlek till oss genom att Kristus dog för oss medan vi ännu var syndare. Då vi nu har gjorts rättfärdiga genom Hans blod skall vi av Honom så mycket säkrare bli räddade från vreden. Ty om vi var Guds fiender och blev förso nade med Honom genom Hans Sons död, då skall vi, när vi nu är försonade, så mycket säkrare bli räddade genom Hans Sons liv. Ja inte bara det, vi har vår stolt het i Gud tack vare vår herre Jesus Kristus, genom vilken vi nu har vunnit förso ningen. 








Evangelium: Luk 15:1-7
Alla tullindrivare och syndare sökte sig till Jesus för att höra Honom. Fari séerna och de skriftlärda förargade sig och sade: "Den mannen umgås med syndare och äter med dem." Då gav Han dem denna liknelse: "Om någon av er har hundra får och tappar bort ett av dem, lämnar han då inte de nit tionio i öknen och går och letar efter det borttappade tills han hittar det? Och när han hittar det blir han glad och lägger det över axlarna. Och när han kommer hem samlar han sina vänner och grannar och säger till dem: Gläd er med mig, jag har hittat fåret som jag hade förlo rat. Jag säger er: på samma sätt blir det större glädje i himlen över en enda syndare som om vänder sig än över nittionio rättfärdiga som inte behöver omvända sig.” 






Årgång 2




Gammaltestamentlig text: Jes 51:1-3
Hör på mig, ni som strävar efter rättfärdighet, ni som söker Herren. Tänk på klippan ni är huggna ur, på schaktet ni har hämtats från. Tänk på Abraham, er far, och Sara, som födde er. En enda var han när jag kallade honom, men genom min välsignelse blev han många. Herren tröstar Sion, ger tröst åt hennes ruiner. Han gör hennes öken lik Eden, hennes ödemark lik Herrens trädgård. Fröjd och glädje skall råda där, lovsångens toner ljuda.
 
Epistel: Ef 2:1-10
Ni var döda genom era överträdelser och synder den gång ni levde i dem på denna tidens och världens vis och lät er ledas av fursten över luftens rike, över den ande makt som nu är verksam i olydnadens människor. Sådana var vi alla en gång, då vi följde våra mänskliga begär och handlade som kroppen och våra egna tankar ville, och av födseln var vi vredens barn, vi som de andra. Men Gud, som är rik på barm härtighet, har älskat oss med så stor kärlek att fast vi var döda genom våra överträ delser har Han gjort oss levande tillsammans med Kristus – av nåd är ni frälsta – och uppväckt oss med Honom och gett oss en plats i himlen genom Kristus Jesus. Där med ville Han för kommande tider visa den överväldigande rika nåden i sin godhet mot oss genom Kristus Jesus. Ty av nåd är ni frälsta genom tron, inte av er själva, Guds gåva är det. Det beror inte på gärningar, ingen skall kunna berömma sig. Vi är Hans verk, skapade genom Kristus Jesus till att göra de goda gärningar som Gud från början har bestämt oss till.








Evangelium: Luk 15:1-10
Jesus sade: ”Om en kvinna har tio silvermynt och tappar bort ett av dem, tänder hon då inte en lampa och sopar hela huset och letar överallt tills hon hittar det? Och när hon har hittat det samlar hon väninnor och grannkvinnor och säger: Gläd er med mig, jag har hittat myntet som jag hade förlorat. På samma sätt, säger jag er, gläder sig Guds änglar över en enda syndare som om vänder sig." 








Årgång 3












Årgång 3




Gammaltestamentlig text: Jes 66:12-14
Så säger Herren: Jag leder lycka till henne som en flod, folkens skatter som en forsande ström. Hennes barn skall bli burna i famnen och bli gungade på knäet. Som en mor tröstar sitt barn, så skall jag trösta er. I Jerusalem skall ni finna tröst. När ni ser det skall era hjärtan glädjas, era kroppar få nytt liv som det friska gräset. 








Epistel: 1 Petr 5:5-11
För er alla gäller: klä er i ödmjukhet mot varandra, ty Gud står emot de högmodiga, men de ödmjuka visar Han nåd. Böj er alltså ödmjukt under Guds starka hand, så att Han upphöjer er när tiden är inne, och kasta alla era bekymmer på Honom, ty Han sörjer för er. 
Var nyktra och vaksamma. Er fiende djävulen går omkring som ett rytande lejon och söker efter någon att sluka. Håll stånd mot honom, orubbliga i tron. Kom ihåg att ni får utstå detsamma som alla era bröder här i världen. Men om ni nu får lida en kort tid skall Gud, som skänker all nåd och har kallat er till sin eviga härlighet genom Kristus, upprätta er, stödja er och ge er fasthet. Hans är makten i evighet, amen. 








Evangelium: Luk 15:11-32
Jesus sade: "En man hade två söner. Den yngste sade till fadern: 'Far, ge mig den del av förmögenheten som skall bli min.' Då skiftade fadern sin egendom mellan dem. Några dagar senare hade den yngste sonen sålt allt han ägde och gav sig i väg till ett främmande land, och där slösade han bort sin förmögenhet på ett liv i ut svävningar. När han hade gjort av med allt blev det svår hungersnöd i landet, och han började lida nöd. Han gick och tog tjänst hos en välbärgad man i det landet, och denne skickade ut honom på sina ägor för att vakta svin. Han hade gärna velat äta sig mätt på fröskidorna som svinen åt, men ingen lät honom få något. Då kom han till besinning och tänkte: 'Hur många daglönare hos min far har inte mat i över flöd, och här svälter jag ihjäl. Jag ger mig av hem till min far och säger till honom: Far, jag har syndat mot himlen och mot dig. Jag är inte längre värd att kallas din son. Låt mig få gå som en av dina daglönare.' Och han gav sig av hem till sin far. Redan på långt håll fick fadern syn på honom. Han fylldes av medlidande och sprang emot honom och omfamnade och kysste honom. Sonen sade: 'Far, jag har syndat mot himlen och mot dig, jag är inte längre värd att kallas din son.' Men fadern sade till sina tjänare: 'Skynda er att ta fram min finaste dräkt och klä honom i den, och sätt en ring på hans hand och skor på hans fötter. Och hämta gödkalven och slakta den, så skall vi äta och hålla fest. Min son var död och lever igen, han var förlorad och är återfunnen.' Och festen började. 
    Men den äldste sonen var ute på fälten. När han på vägen hem närmade sig huset hörde han musik och dans. Han kallade på en av tjänarna och frågade vad som stod på. Tjänaren svarade: 'Din bror har kommit hem, och din far har låtit slakta göd kalven därför att han har fått tillbaka honom välbehållen.' Då blev han arg och ville inte gå in. Fadern kom ut och försökte tala honom till rätta, men han svarade: 'Här har jag tjänat dig i alla dessa år och aldrig överträtt något av dina bud, och mig har du aldrig gett ens en killing att festa på med mina vänner. Men när han kommer hem, din son som har levt upp din egendom tillsammans med horor, då slaktar du gödkalven.' Fadern sade till honom: 'Mitt barn, du är alltid hos mig, och allt mitt är ditt. Men nu måste vi hålla fest och vara glada, för din bror var död och lever igen, han var förlorad och är återfunnen.' "
 
Psaltarpsalm: Ps 119:170-176
Låt min bön nå fram till Dig, rädda mig, som Du har lovat. 
Över mina läppar skall lovsång flöda, ty Du lär mig Dina stadgar. 
Min mun skall besjunga Ditt ord, ty alla Dina bud är rättfärdiga. 
Låt Din hand bli mig till hjälp, ty jag har valt Dina befallningar. 
Jag längtar efter Din räddning, Herre, Din lag är min lust. 
Låt mig leva för att prisa Dig, låt Dina lagar vara min hjälp. 
Jag har gått vilse som ett bortsprunget får. Sök rätt på Din tjänare, ty jag har inte glömt Dina bud.
<!--stackedit_data:
eyJoaXN0b3J5IjpbOTg2NzAwNjYyLC0yMDk3NDc3MzZdfQ==
-->