Den helige Johannes Döparens dag




”Den Högstes profet”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, hos Dig fick Guds löften sin uppfyllelse, befäst oss i tron på Dig. Herre, förbarma Dig
Förs        Herre, förbarma Dig
Präst        Kristus, hos Dig finns frälsning och förlåtelse, styr våra steg in på fridens väg. Kristus, förbarma Dig
Förs        Kristus, förbarma Dig
Präst        Herre, hos Dig finns hela världens glädje och fröjd, var vår framtid och vårt hopp. Herre, förbarma Dig
Förs        Herre, förbarma Dig




Kollektbön
Allsmäktige Gud, Du som sände Johannes Döparen att bereda vägen för Jesus Kristus, styra våra fötter in på fredens väg, så att vi alltid vandrar som ljusets barn.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Förkunna bland folken: "Herren är konung! * Världen står fast, den kan inte rub bas, Han dömer folken med oväld"
Han kommer för att råda rättvist över världen * råda trofast över folken 




Inledningen i förbönen
Himmelske Fader, Du som genom Din Son har återlöst världen, i Hans namn kommer vi till Dig och ber:




Slutbön i Ordets gudstjänst
Allsmäktige, evige Gud, Du som lät den salige Johannes Döparen förebåda Din Son, ge oss nåd att som han bekänna Ditt namn, i ord och handling, i sanning och rättfärdighet. Genom samme Din Son Jesus Kristus, vår Herre.




Bön efter kommunionen
Lovad vare Du, Herre vår Gud, som kommit ner till oss från höjden med rättfärdig het och frid, låt oss som den helige Johannes få tjäna Dig i trohet utan fruktan. Fullborda Ditt verk med oss.
Genom Din Son Jesus Kristus, vår Herre.
________________
Årgång 1




Gammaltestamentlig text: Jesaja 49:1-2
Hör på mig, ni fjärran länder, lyssna, ni avlägsna folk! Herren kallade mig redan i moderlivet, Han nämnde mig vid namn redan i min mors sköte. Han gjorde min tunga till ett skarpt svärd och gömde mig under sin skyddande hand, Han gjorde mig till en vass pil, som Han förvarade i sitt koger




Epistel: Apostlagärningarna 19:4 
Paulus sade: ”Johannes dop var ett omvändelsedop, och han uppmanade folket att tro på den som skulle komma efter honom, det vill säga Jesus.” 




Evangelium: Lukasevangeliet 1:5-17
På den tiden då Herodes var kung i Judeen fanns det i Avias avdelning en präst som hette Sakarias. Hans hustru härstammade från Aron och hette Elisabet. De var båda rättfärdiga inför Gud och levde oförvitligt efter alla Herrens bud och föreskrifter. De var barnlösa eftersom Elisabet var ofrukt sam, och båda var till åren. 
En gång när turen hade kommit till hans avdel ning och han fullgjorde sin präst tjänst inför Gud, var det han som efter den sedvanliga lottningen bland prästerna skulle gå in i Herrens tempel och tända rökelseoffret. Allt folket stod utanför och bad medan offret pågick. Då visade sig Herrens ängel för honom, till höger om rökelsealtaret. Sakarias blev förskräckt vid denna syn och fruktan föll över honom. Men ängeln sade till honom: ”Var inte rädd, Sakarias, din bön har blivit hörd. Din hustru Eli sabet skall föda en son åt dig, och du skall ge honom namnet Johannes. Han skall bli din glädje och fröjd, och många kommer att glädja sig över hans födelse. Ty han skall bli stor inför Herren; vin och starka drycker skall han aldrig dricka, han skall uppfyllas av helig ande redan i moderlivet, och han skall få många i Israel att vända tillbaka till Herren, deras Gud. Och han skall gå före Honom med Elias ande och kraft, för att vända fädernas hjär tan till deras barn och ge de ohör samma ett rättfärdigt sinne, så att Herren får ett folk som är berett.” 








Årgång 2




Gammaltestamentlig text: Jeremia 22:1-4  
Så sade Herren: Gå bort till judakungens palats och tala där dessa ord: Hör Herrens ord, du Judas konung, som sitter på Davids tron, du och ditt hov och ditt folk, de som går in genom dessa portar. Så säger Herren: Handla rättvist och rätt färdigt och rädda den utplundrade ur förtryckarens våld. Kränk inte invandraren, den faderlöse och änkan, bruka inte våld mot dem. Låt inte oskyldigt blod flyta på denna plats! Om ni rättar er efter denna befallning skall kungar som sitter på Davids tron och som har hästar och vagnar färdas genom portarna till detta palats, följda av sitt hov och sitt folk. 




Epistel: Apostlagärningarna 13:16-25  
Paulus reste sig, gav tecken till tystnad och sade: ”Israeliter och ni som fruktar Gud, lyssna på mig. Vårt folks Gud, Israels Gud, utvalde våra fäder. Han gjorde sitt folk stort när de bodde som främlingar i Egypten, och med lyftad arm förde Han dem ut därifrån. I omkring fyrtio år sörjde Han för dem i öknen, och sedan utrotade Han sju folk i Kanaan och lät dem ta deras land i besittning. Allt detta tog omkring fyrahundrafemtio år. Därefter gav Han dem domare, fram till profeten Samuels tid. Sedan bad de att få en kung, och Gud gav dem Saul, son till Kish och av Benjamins stam, för en tid av fyrtio år. Efter att ha avsatt denne upphöjde Han David till kung över dem. Honom gav Han sitt vittnesbörd: Jag har funnit David, Jishajs son, en man efter mitt sinne, som skall förverkliga alla mina planer. Det är bland hans efterkommande som Gud enligt sitt löfte har kallat fram en räddare åt Israel: Jesus, vars framträdande Johannes förberedde genom att förkunna omvändelse och dop för hela Israels folk. Och när Johannes verk närmade sig sitt slut sade han: 'Jag är inte den som ni tror. Han kommer efter mig, och jag är inte värdig att knyta av honom sandalerna.'” 




Evangelium: Lukas 1:57-66  
För Elisabet var tiden inne att föda, och hon födde en son. Hennes grannar och släktingar fick höra vilken stor barmhärtighet Herren hade visat henne, och de gladde sig med henne. På åttonde dagen kom de för att omskära pojken, och de ville kalla honom Sakarias efter hans far. Men då sade hans mor: ”Nej, han skall heta Johannes.” De sade till henne: ”Det finns ingen i din släkt som bär det nam net.” Och de gjorde tecken åt fadern att låta dem veta vad barnet skulle kallas. Han bad om en skrivtavla och skrev: ”Johannes är hans namn”, och alla förvånade sig. Med en gång löstes hans läppar och hans tunga, och han talade och prisade Gud. Alla de kringboende greps av fruktan, och överallt i Judeens bergsbygd talade man om detta som hade hänt. Och alla som hörde det lade det på minnet och frågade sig: Vad skall det inte bli av detta barn? Ty Herrens hand var med honom. 








Årgång 3




Gammaltestamentlig text: Jesaja 42:5-9  
Så säger Gud, Herren, Han som har skapat himlen och spänt upp den, brett ut jorden med allt vad den alstrar, Han som gett liv åt människorna där, livsande åt dem som vandrar på jorden: Jag, Herren, har i min trohet kallat dig, jag tar dig vid handen och skyddar dig. Genom dig ingår jag ett förbund med mitt folk till ett ljus för de andra folken. Du skall öppna de blindas ögon och befria de fångna ur fängel set, ur fängelsehålan dem som sitter i mörkret. Jag är Herren, detta är mitt namn. Jag delar inte min ära med någon, inte min berömmelse med gudabilder. Det som förut var är förbi, nu förkunnar jag något nytt. Innan det ännu spirat kungör jag det för er.




Epistel: Apostlagärningarna 10:37-38  
Ni känner till det som har skett i hela Judeen, med början i Galileen efter det dop som Johannes predikade: hur Jesus från Nasaret blev smord av Gud med Helig Ande och kraft och hur Han vandrade omkring och gjorde gott och botade alla som var i djävulens våld; Gud var med Honom. 




Evangelium: Lukas 1:67-80 – Sakarias lovsång
Johannes' far Sakarias fylldes av Helig Ande och talade profetiska ord: ”Välsignad är Herren, Israels Gud, som besöker sitt folk och ger det frihet. Han reser för oss frälsningens horn i sin tjänare Davids släkt, så som Han för länge sedan lovat genom sina heliga profeter, frälsning från våra fiender och alla som hatar oss. Han visar barmhärtighet mot våra fäder och står fast vid sitt heliga förbund, den ed han svor vår fader Abraham: att rycka oss ur våra fienders hand och låta oss tjäna Honom utan fruktan, rena och rättfärdiga inför Honom i alla våra dagar. Och du, mitt barn, skall kallas den Högstes profet, ty du skall gå före Herren och bana väg för Honom. Så skall  Hans folk få veta att frälsningen är här med förlåtelse för deras synder  genom vår Guds barmhärtighet och mildhet. Han skall komma ner till oss från höjden, en soluppgång för dem som är i mörkret och i dödens skugga, och styra våra fötter in på fredens väg.” 
Och pojken växte och blev stark i anden. Och han vistades i öde trakter till den dag då han skulle träda fram inför Israel.








Psaltarpsalm: Psaltaren 96
Sjung till Herrens ära, sjung en ny sång, sjung till Herrens ära, hela världen! 
Sjung till Herrens ära, prisa Hans namn, ropa ut Hans seger dag efter dag! 
Förkunna Hans ära bland folken, bland alla människor Hans under! 
Ty stor är Herren, högt är Han prisad, värd att frukta mer än alla gudar. 
Folkens alla gudar är avgudar, men Herren har gjort himlen. 
Han omges av prakt och glans, av makt och härlighet i sitt tempel.
Ära Herren, alla folkslag, ära Herrens majestät, ära Herrens höga namn!
Kom till Hans förgårdar, kom med offer, fall ner inför Herren i helig skrud! Darra inför Honom, hela jorden! 
Förkunna bland folken: Herren är konung! Världen står fast, den kan inte rubbas. Han dömer folken med oväld. 
Må himlen fröjdas och jorden jubla, havet brusa och allt det rymmer, marken och allt den bär må glädja sig. 
Då skall alla träd i skogen jubla inför Herren – se, Han kommer, se, Han kommer för att råda över jorden, 
råda rättvist över världen, råda trofast över folken.