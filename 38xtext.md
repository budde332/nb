Kristi Himmelsfärds dag




”Herre över allting”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som blev upphöjd över jorden, ge oss nåden att leva med blicken vänd mot Din himmel. Herre, förbarma Dig
Förs        Herre, förbarma Dig
Präst        Kristus, Du som sitter på Faderns högra sida, be för vår och världens fräls ning. Kristus, förbarma Dig
Förs        Kristus, förbarma Dig
Präst        Herre, Du som ska komma åter i härlighet, väck och uppehåll vår längtan efter Din återkomst. Herre, förbarma Dig
Förs        Herre, förbarma Dig




Kollektbön
Himmelske Fader, Du som upphöjt Din Son, Jesus Kristus, till Din högra sida,
ge oss nåd att ha vårt sinne vänt till det som är därovan,
så att vi får dela Hans eviga härlighet.
Du som med samme Din Son och den Helige Ande lever och verkar i en gudom, från evighet till evighet.




Psaltarversikel, verserna. Antifon föregår, ingår mellan verserna och avslutar.
Gud har dragit upp under jubelrop, * Herren vid hornens klang. 
Gud är all världens konung, * sjung en sång till Hans ära! 




Inledningen i förbönen
Himmelske Fader, Du som genom Jesus Kristus har lovat att vara mitt ibland oss när vi är samlade i Ditt namn, i samme Din Sons namn kommer vi till Dig och ber.




Slutbön i Ordets gudstjänst
Allsmäktige Gud, Du som har krönt Din Son med ära och makt,
låt Ditt rike växa över hela jorden till den dag då Han kommer åter i härlighet.
Genom Honom, Jesus Kristus, Din Son, vår Herre.




Bön efter kommunionen
Herre Jesus Kristus, i denna heliga måltid har vi förenats med Dig, Du som upp fyller allt med Din kärlek, styrk oss med Din helige Ande att vittna om Ditt rike med ord och gärningar, och låt oss en gång få komma till Din eviga härlighet.
Du som lever och regerar med Fadern och den Helige Ande, i en gudom, från evig het till evighet.
________________
Årgång 1




Gammaltestamentlig text: Andra Konungaboken 2:11-14
Medan Elia och Elisha gick där och talade med varandra kom plötsligt en vagn av eld med hästar av eld och skilde dem åt. Och i en stormvind for Elia upp till himlen. 
Elisha såg det, och han ropade: ”Min fader, min fader, du Israels vagnar och ryttare!” När han inte såg Elia längre grep han tag i sina kläder och rev itu dem. Han tog upp Elias mantel, som hade fallit av honom, och gick tillbaka och ställde sig på stranden av Jordan. Där tog han manteln som hade fallit av Elia och slog med den på vattnet och sade: ”Var är Herren, Elias Gud?” När Elisha slog på vattnet delade det sig, och han kunde gå över. 




Epistel: Apostlagärningarna 1:1-11
I min första bok, ärade Theofilos, skrev jag om allt som Jesus gjorde och lärde fram till den dag då Han togs upp till himlen, sedan Han genom Helig Ande hade gett sina befallningar åt dem som Han utvalt till apostlar. Han fram trädde för dem efter att ha lidit döden och gav dem många bevis på att Han levde, då Han under fyrtio dagar visade sig för dem och talade om Guds rike. Och under en måltid tillsammans med dem sade Han åt dem att inte lämna Jerusalem utan vänta på det som Fadern hade utlovat, ”det som ni har hört mig tala om”, sade Han. ”Johannes döpte med vatten, men ni skall bli döpta med Helig Ande om bara några dagar.” 
De som hade samlats frågade Honom: ”Herre, är tiden nu inne då Du skall åter upprätta Israel som kungarike?” Han svarade: ”Det är inte er sak att veta vilka tider och stunder Fadern i sin makt har fastställt. Men ni skall få kraft när den Helige Ande kommer över er, och ni skall vittna om mig i Jerusalem och i hela Judéen och Samarien och ända till jordens yttersta gräns.” 
När Han hade sagt detta såg de hur Han lyftes upp i höjden, och ett moln tog Honom ur deras åsyn. Medan de såg mot himlen dit Han steg upp stod plötsligt två män i vita kläder bredvid dem. ”Galileer”, sade de, ”varför står ni och ser mot himlen? Denne Jesus som har blivit upptagen från er till himlen skall komma tillbaka just så som ni har sett Honom fara upp till himlen.” 




Evangelium: Markusevangeliet 16:19-20
När Herren Jesus hade talat till dem blev Han upptagen till himlen och satte sig på Guds högra sida. Men de gick ut och predikade överallt, och Herren bistod dem och bekräftade ordet genom de tecken som åtföljde det. 








Årgång 2




Gammaltestamentlig text: Jesaja 61:10-11
Min glädje har jag i Herren, jag jublar över min Gud, ty Han har klätt mig i segerns dräkt och skrudat mig i rättfärdighetens mantel, som när brud gummen sätter på sig turbanen och bruden pryder sig med sina smycken. Liksom jor den får grödan att spira och trädgården låter sådden skjuta upp, så låter Her ren Gud rätt färdigheten spira och äran växa inför alla folk.




Epistel: Apostlagärningarna 1:1-11
I min första bok, ärade Theofilos, skrev jag om allt som Jesus gjorde och lärde fram till den dag då Han togs upp till himlen, sedan Han genom Helig Ande hade gett sina befallningar åt dem som Han utvalt till apostlar. Han fram trädde för dem efter att ha lidit döden och gav dem många bevis på att Han levde, då Han under fyrtio dagar visade sig för dem och talade om Guds rike. Och under en måltid tillsam mans med dem sade Han åt dem att inte lämna Jerusalem utan vänta på det som Fadern hade utlovat, ”det som ni har hört mig tala om”, sade Han. ”Johannes döpte med vatten, men ni skall bli döpta med Helig Ande om bara några dagar.” 
De som hade samlats frågade Honom: ”Herre, är tiden nu inne då Du skall åter upprätta Israel som kungarike?” Han svarade: ”Det är inte er sak att veta vilka tider och stunder Fadern i sin makt har fastställt. Men ni skall få kraft när den Helige Ande kommer över er, och ni skall vittna om mig i Jerusalem och i hela Judéen och Samarien och ända till jordens yttersta gräns.” 
När Han hade sagt detta såg de hur Han lyftes upp i höjden, och ett moln tog Honom ur deras åsyn. Medan de såg mot himlen dit Han steg upp stod plötsligt två män i vita kläder bredvid dem. ”Galileer”, sade de, ”varför står ni och ser mot him len? Denne Jesus som har blivit upptagen från er till himlen skall komma tillbaka just så som ni har sett Honom fara upp till him len.” 




Alternativ epistel: Efesierbrevet 1:17-23  
Jag ber att vår herre Jesu Kristi Gud, härlighetens Fader, skall ge er en vishetens och uppenbarelsens ande som låter er få kunskap om Honom. Må Han ge ert inre öga ljus, så att ni kan se vilket hopp Han har kallat oss till, vilket rikt och härligt arv Han ger oss bland de heliga, hur väldig Hans styrka är för oss som tror – samma oerhörda kraft som Han med sin makt lät verka i Kristus när Han uppväckte Honom från de döda och satte Honom på sin högra sida i himlen, högt över alla härskare och makter och krafter och herravälden, över alla namn som finns att nämna, såväl i denna tiden som i den kommande. Allt lade Han under hans fötter, och Honom som är huvud över allting gjorde Han till huvud för kyrkan, som är Hans kropp, fullheten av Honom som helt uppfyller allt.
 
Evangelium: Lukas 24:49-53
Jesus sade: ”Jag skall sända er vad min Fader har lovat. Men ni skall stanna här i staden tills ni har blivit rustade med kraft från höjden.” 
Han tog dem med sig ut ur staden bort mot Betania, och Han lyfte sina händer och väl signade dem. Medan Han välsignade dem lämnade Han dem och fördes upp till himlen. De föll ner och hyllade Honom och återvände sedan till Jerusalem under stor glädje. Och de var ständigt i templet och prisade Gud.








Årgång 3




Gammaltestamentlig text: Daniel 7:13-14
I en syn om natten såg Daniel hur en som liknade en människa kom med himlens skyar; Han nalkades den Uråldrige och fördes fram inför Honom. Åt Honom gavs makt, ära och herravälde, så att människor av alla folk, nationer och språk skulle tjäna Honom. Hans välde är evigt, det skall aldrig upphöra, och Hans rike skall aldrig gå under. 




Epistel: Apostlagärningarna 1:1-11
I min första bok, ärade Theofilos, skrev jag om allt som Jesus gjorde och lärde fram till den dag då Han togs upp till himlen, sedan Han genom Helig Ande hade gett sina befallningar åt dem som Han utvalt till apostlar. Han fram trädde för dem efter att ha lidit döden och gav dem många bevis på att Han levde, då Han under fyrtio dagar visade sig för dem och talade om Guds rike. Och under en måltid tillsammans med dem sade Han åt dem att inte lämna Jerusalem utan vänta på det som Fadern hade utlovat, ”det som ni har hört mig tala om”, sade Han. ”Johannes döpte med vatten, men ni skall bli döpta med Helig Ande om bara några dagar.” 
De som hade samlats frågade Honom: ”Herre, är tiden nu inne då Du skall åter upprätta Israel som kungarike?” Han svarade: ”Det är inte er sak att veta vilka tider och stunder Fadern i sin makt har fastställt. Men ni skall få kraft när den Helige Ande kommer över er, och ni skall vittna om mig i Jerusalem och i hela Judéen och Samarien och ända till jordens yttersta gräns.” 
När Han hade sagt detta såg de hur Han lyftes upp i höjden, och ett moln tog Honom ur deras åsyn. Medan de såg mot himlen dit Han steg upp stod plötsligt två män i vita kläder bredvid dem. ”Galileer”, sade de, ”varför står ni och ser mot himlen? Denne Jesus som har blivit upptagen från er till himlen skall komma tillbaka just så som ni har sett Honom fara upp till him len.” 




Alternativ epistel: Efesierbrevet 4:7-13  
Var och en av oss har fått just den nåd som Kristus har velat ge honom. Därför heter det: Han steg upp i höjden och tog fångar, han gav människorna gåvor. ( Att han steg upp, måste inte det betyda att han också har stigit ner i underjorden? Han som har stigit ner är också den som steg upp högt över alla himlar för att uppfylla allting.) Så gjorde han några till apostlar, andra till profeter, till förkunnare eller till herdar och lärare. De skall göra de heliga mera fullkomliga och därigenom utföra sin tjänst och bygga upp Kristi kropp, tills vi alla kommer fram till enheten i tron och i kunskapen om Guds son, blir fullvuxna och når en mognad som svarar mot Kristi fullhet. 




Evangelium: Johannes 17:1-8
Jesus lyfte blicken mot himlen och sade: ”Fader, stunden har kommit. Förhärliga Din son, så att Sonen kan förhärliga Dig; Du har gett Honom makt över alla männi skor för att Han skall ge evigt liv åt alla dem som Du har gett Honom. Och detta är det eviga livet: att de känner Dig, den ende sanne Guden, och Honom som Du har sänt, Jesus Kristus. Jag har förhärligat Dig här på jorden genom att fullborda det verk som Du har gett mig att utföra. Förhärliga nu mig hos Dig, fader, med den härlighet jag hade hos Dig innan världen var till. 
Jag har uppenbarat Ditt namn för de människor som Du tog från världen och gav åt mig. De var Dina, och Du gav dem åt mig, och de har bevarat Ditt ord. Nu förstår de att allt som Du har gett mig kommer från Dig. Orden Du gav mig har jag gett dem, och de har tagit emot dem och verkligen förstått att jag kommer från Dig, och de har trott på att Du har sänt mig.” 








Psaltarpsalm: Psaltaren 110
Så lyder Herrens ord till min härskare: Sätt Dig på min högra sida, 
så skall jag lägga Dina fiender som en pall under Dina fötter. 
Din kungaspira sträcker Herren ut från Sion: härska nu bland Dina fiender! 
Villigt samlas Ditt folk idag då makten blir Din.
På heliga berg har jag fött Dig som dagg ur gryningens sköte. 
Herren har svurit en ed som Han inte skall bryta:
Du är präst för evigt i Melkisedeks efterföljd. 
Herren är vid Din sida, Han krossar kungar på sin vredes dag, 
Han dömer bland folken i sitt majestät, Han krossar hövdingar vida kring jorden. 
Han dricker ur bäcken vid vägen. Så lyfter Han huvudet högt.