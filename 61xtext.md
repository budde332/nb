Nittonde söndagen efter Trefaldighet




”Trons kraft”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som har makt att förlåta och hela, stärk vår tro. Herre, förbarma Dig
Förs        Herre, förbarma Dig
Präst        Kristus, Du som besegrade mörkret och ondskan, föröka vår tro. Kristus, förbarma Dig
Förs        Kristus, förbarma Dig
Präst        Herre, Du som kan leda oss in i den himmelska glädjen, uppliva vår tro. Herre, förbarma Dig
Förs        Herre, förbarma Dig




Kollektbön
Herre vår Gud, Du som förökar de maktlösas styrka, 
hjälp oss att i tro hålla fast vid Jesus Kristus 
så att vi får del i den kraft som fullkomnas i svaghet.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Hjälpen kommer från Herren, * som har gjort himmel och jord.
Herren skall alltid bevara Dig, i livets alla skiften, * nu och för evigt.




Inledningen i förbönen
Himmelske Fader, Du som låter Din kraft fullkomnas i vår svaghet, i Din Sons, vår Frälsares, namn kommer vi till Dig och ber




Slutbön i Ordets gudstjänst
Lovad vare Du, himmelske Fader, som med evig trofasthet ger oss kraft och nåd,
ge oss den tro som övervinner världen. 
Genom Jesus Kristus, Din Son, vår Herre.




Bön efter kommunionen
Himmelske Fader, 
föröka vår tro genom det eviga livets ord och Dina heliga sakrament, rusta oss med Din kraft och ge oss Ditt eviga liv.
Genom Din Son Jesus Kristus, vår Herre.




________________
Årgång 1




Gammaltestamentlig text: 1 Mos 6:13-22  
Gud sade till Noa: ”Jag har bestämt att jag skall göra slut på alla människor, ty de har fyllt jorden med våld. Jag skall förgöra både dem och jorden. Bygg dig en ark av goferträ och inred den med olika rum. Bestryk den både invändigt och utvändigt med jordbeck. Så skall du göra arken: den skall vara 150 meter lång, 25 meter bred och 15 meter hög, och du skall göra ett tak på den med en halv meters resning. Ingången till arken skall du göra på ena sidan, och du skall bygga den i tre våningar. Jag skall nu låta floden översvämma jorden och förgöra alla levande varelser under himlen. Allting på jorden skall gå under. Men med dig vill jag upprätta ett förbund. Du skall gå in i arken tillsammans med dina söner, din hustru och dina sonhustrur, och av allt som lever, av alla varelser, skall du föra in i arken ett par, hane och hona, av varje art, så att de kan överleva tillsammans med dig. Av de olika arterna av fåglar, fyrfotadjur och markens kräldjur skall ett par av varje komma till dig, så att de kan överleva. Du skall lägga upp förråd av all slags föda, så att ni har att äta, du själv och alla de andra.” Noa gjorde i allt såsom Gud hade befallt honom att göra.
 
Epistel: Hebr 11:1-7
Tron är grunden för det vi hoppas på; den ger oss visshet om det vi inte kan se. För sin tro fick fäderna Guds vittnesbörd. I tro förstår vi att världen har formats genom ett ord från Gud och att det vi ser inte har blivit till ur något synligt. 
I tro bar Abel fram ett bättre offer åt Gud än Kain och fick vittnesbördet att han var rättfärdig – Gud vittnade själv om hans offer – och tack vare tron talar han ännu, fast han blev dräpt. I tro togs Henok härifrån så att han inte behövde se döden. Man fann honom inte mer, ty Gud hade tagit honom härifrån. Dessförinnan fick han vittnesbördet att han hade funnit nåd hos Gud. Utan tro kan ingen finna nåd hos honom. Ty den som vill nalkas Gud måste tro att Han finns och att Han lönar dem som söker Honom. 
I tro byggde Noa, uppfylld av helig fruktan, en ark för att rädda de sina, sedan han hade fått en uppenbarelse om det som ännu inte kunde ses.




Evangelium: Mark 12:41-44  
Jesus satte sig mitt för tempelkistan och såg hur folk lade ner pengar i den. Många rika gav mycket. Så kom där en fattig änka och lade ner två kopparslantar, alltså några ören. Då kallade Han till sig sina lärjungar och sade: ”Sannerligen, den där fattiga änkan har lagt mer i tempelkistan än alla de andra. De gav alla av sitt överflöd, men hon gav i sin fattigdom allt hon ägde, allt hon hade att leva på.”
 




Årgång 2




Gammaltestamentlig text: 1 Mos 15:5-6
Herren förde Abram ut och sade: "Se upp mot himlen och räkna stjärnorna, om du kan! Så talrika skall dina ättlingar bli." Abram trodde Herren, och därför räknade Herren honom som rättfärdig.




Epistel: Första Timotheosbrevet 6:11-12
Sträva efter rättfärdighet, gudsfruktan, tro, kärlek, uthållighet och ödmjukhet. Kämpa trons goda kamp, sök vinna det eviga livet, som du har kallats till och för vars skull du har avlagt den rätta bekännelsen inför många vittnen.




Evangelium: Johannes 9:1-7, 24-39
Där Jesus kom gående fick Han se en man som hade varit blind från födelsen. Lärjungarna frågade Honom: ”Rabbi, vem har syndat, han själv eller hans föräldrar, eftersom han föddes blind?” Jesus svarade: ”Varken han eller hans föräldrar har syndat, men Guds gärningar skulle uppenbaras på honom. Medan dagen varar måste vi göra Hans gärningar som har sänt mig. Natten kommer, då ingen kan arbeta. Så länge jag är i världen är jag världens ljus.” Sedan spottade Han på marken, gjorde en deg med spottet och strök degen på mannens ögon och sade: ”Gå och tvätta dig i Siloadammen.” (Siloa betyder utsänd.) Mannen gick dit och tvättade sig och kom tillbaka seende. ---
För andra gången kallade fariseerna till sig mannen som hade varit blind och sade till honom: ”Ge Gud äran. Vi vet att den här mannen är en syndare.” Han svarade: ”Om Han är en syndare vet jag inte. Men det vet jag, att jag som var blind nu kan se.” De frågade honom: ”Vad gjorde Han med dig? Hur öppnade Han dina ögon?” Han svarade: ”Det har jag redan sagt er, men ni ville inte lyssna. Varför vill ni höra det igen? Kanske ni också tänker bli Hans lärjungar?” Då snäste de av honom och sade: ”Du är Hans lärjunge, men vi är Moses lärjungar. Vi vet att Gud har talat till Mose, men varifrån den här mannen kommer, det vet vi inte.” Han svarade: ”Ja, det är det märkliga, att ni inte vet varifrån Han kommer, och ändå har Han öppnat mina ögon. Vi vet att Gud inte lyssnar till syndare, men om någon fruktar Gud och gör Hans vilja, då lyssnar Han till honom. Aldrig förr har man hört att någon har öppnat ögonen på en som var född blind. Om den här mannen inte vore sänd av Gud hade Han inte kunnat göra någonting.” Då sade de till honom: ”Du föddes syndig allt igenom, och du skall undervisa oss!” Och de körde ut honom. 
Jesus fick höra att de hade kört ut honom, och när Han träffade honom frågade han: ”Tror du på Människosonen?” Han svarade: ”Vem är Han, herre? Jag vill tro på Honom.” Jesus sade: ”Du har sett Honom. Det är Han som talar med dig.” Då sade han: ”Jag tror, Herre” och föll ner för Honom. Och Jesus sade: ”Till en dom har jag kommit hit till världen, för att de som inte ser skall se och de som ser skall bli blinda.”








Årgång 3




Gammaltestamentlig text: Josua 2:1-15  
Från Shittim sände Josua, Nuns son, ut två män som spejare med uppdrag att se närmare på landet och på Jeriko. De gav sig i väg och kom till en sköka som hette Rachav och låg över i hennes hus. Men när Jerikos kung fick reda på att israelitiska män hade kommit om natten för att utforska landet sände han bud till Rachav: ”Skicka ut männen som kom till ditt hus, de är här för att utforska landet.” Kvinnan gömde de båda männen och svarade: ”Visst kom de hit till mig, men inte vet jag var de var ifrån. När det blev mörkt och porten skulle stängas gick de ut, men jag vet inte vart de gick. Fort efter dem, så hinner ni ifatt dem.” I själva verket hade hon fört männen upp på taket och dolt dem under linhalmen hon hade utbredd där. Kungens män tog upp jakten i riktning mot Jordan, åt vadställena till, och när för följarna var ute stängdes porten. 
Innan männen lagt sig att sova gick Rachav upp till dem på taket. Hon sade: ”Jag vet att Herren har gett landet åt er, skräck för er har fallit över oss, och modet svi ker alla som bor i landet. Vi har ju hört hur Herren lät Sävhavets vatten torka bort inför er när ni drog ut ur Egypten och hur ni gjorde med de två amoreiska kungarna på andra sidan Jordan, Sichon och Og, som ni vigde åt förintelse. När vi fick höra det rann vårt mod bort, och vi kände oss maktlösa inför er. Ty Herren, er Gud, är Gud uppe i himlen och nere på jorden. Men nu har jag visat godhet mot er, så svär vid Herren att ni skall visa godhet mot min familj. Ge mig ett tecken på er trohet: låt min far, min mor, mina bröder och systrar och alla deras anhöriga behålla livet och slippa dö.” Männen svarade: ”Vi borgar för er med våra liv, men du får inte förråda oss! När Herren ger oss landet skall vi visa dig godhet och trohet.” 
Hon firade ner männen från fönstret med ett rep, ty hennes hus låg i stadsmuren, hon bodde inne i själva muren. 




Epistel: Hebreerbrevet 11:29-33  
I tro tågade folket genom Röda havet som på torra land, men när egypterna försökte dränktes de. 
Genom tron föll Jerikos murar sedan man hade gått runt dem i sju dagar. 
Genom tron undgick skökan Rachav att dödas tillsammans med dem som vägrade tro, ty hon hade tagit emot spejarna som vänner. 
Behöver jag säga mer? Tiden räcker inte till för att jag skall kunna berätta om Gi deon, Barak, Simson och Jefta, om David och Samuel och om profeterna. Genom sin tro kunde de besegra kungariken, utöva rättfärdighet och få löftena uppfyllda. De kunde täppa till lejonens gap, 




Evangelium: Markus 2:1-12
Jesus kom tillbaka till Kafarnaum och det blev känt att Han var hemma. Det samla des så mycket folk att inte ens platsen utanför dörren räckte till längre, och Han förkunnade ordet för dem. 
Då kom de dit med en lam som bars av fyra män. Eftersom de inte kunde komma fram till Jesus i trängseln bröt de upp taket ovanför Honom och firade ner bädden med den lame genom öppningen. När Jesus såg deras tro sade Han till den lame: ”Mitt barn, dina synder är förlåtna.” 
Nu satt där några skriftlärda, och de tänkte för sig själva: ”Hur kan Han tala så? Han hädar ju. Vem kan förlåta synder utom Gud?” Jesus förstod i sin Ande vad de tänkte och sade till dem: ”Hur kan ni tänka så i era hjärtan? Vilket är lättast, att säga till den lame: 'Dina synder är förlåtna', eller att säga: 'Stig upp, ta din bädd och gå'? Men för att ni skall veta att Människosonen har makt att förlåta synder här på jorden säger jag dig” – och nu talade Han till den lame – ”stig upp, ta din bädd och gå hem.” Mannen steg upp, tog genast sin bädd och gick ut i allas åsyn, så att de häpnade och prisade Gud och sade: ”Aldrig har vi sett något sådant!” 








Psaltarpsalm: Psaltaren 73:23-26  
Men nu är jag alltid hos Dig, Du håller mig vid handen. 
Du leder mig efter Din vilja, Du för mig på härlighetens väg. 
Äger jag Dig i himlen önskar jag ingenting på jorden. 
Min kropp och mitt mod må svika, men jag har Gud, Han är min klippa för evigt.