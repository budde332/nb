Domssöndagen








”Kristi återkomst”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som upplyser världens mörker med sanningens ljus, ge världen liv. Herre, förbarma Dig
Förs        Herre, förbarma Dig
Präst        Kristus, Du som försonade oss med Gud, ge världen fred. Kristus, för barma Dig
Förs        Kristus, förbarma Dig
Präst        Herre, Du som gör allting nytt, ge världen hopp. Herre, förbarma Dig
Förs        Herre, förbarma Dig








Kollektbön
Evige Gud, som inte vill att någon människa går förlorad, vägled våra hjärtan och tankar med Din Helige Ande, så att vi lever efter Din vilja med Din rättvisa dom för ögonen och sedan får vara hos Dig för evigt. 
Genom Din Son Jesus Kristus, vår Herre.








Psaltarversikel, verserna. Antifon föregår, ingår mellan verserna och avslutar.
Fall ned inför Herren i helig skrud! * Darra inför Honom, hela jord en!
Förkunna bland folken: "Herren är konung!" Världen står fast, den kan inte rub bas. * Han dömer folken med oväld.        








Inledningen i förbönen
Himmelske Fader, Du som sände Din Son Jesus Kristus för att rädda mänsklig heten och världen genom dom och död, i Hans namn kommer vi till Dig och ber








Slutbön i Ordets gudstjänst
Allsmäktige, evige Gud, hjälp oss att med allvar och ansvar vara trogna i ord och gärning mot Din vilja. Låt oss i tillit på Din Sons försoningsdöd för vår skull med förtrös tan se fram mot Hans återkomst i härlighet och den eviga domens dag.
Genom Honom, Jesus Kristus, vår Herre.








Bön efter kommunionen
Lovad vare Du, Herre Jesus Kristus, som är både helig och barmhärtig och som här har förbarmat Dig över oss, ge oss frimodighet att göra det goda. 
Låt oss med förtröstan se fram mot domen och Din återkomst i härlighet.
Du som med Fadern och den Helige Ande lever och råder i evighet.
________________
Årgång 1








Gammaltestamentlig text: Jesaja 65:17-19  
Så säger Herren: Nu skapar jag en ny himmel och en ny jord. Det som varit skall man inte mer minnas, inte längre tänka på. Nej, gläd er och jubla för evigt över det som jag skapar. Jag skapar om Jerusalem till jubel och dess folk till glädje. Jag skall jubla över Jerusalem och glädjas över mitt folk. Där skall inte mer höras gråt och klagan.








Epistel: Andra Petrusbrevet 3:8-13  
En sak får ni inte glömma, mina kära: för Herren är en dag som tusen år och tusen år som en dag. Det är inte så som många menar, att Herren är sen att uppfylla sitt löfte. Han dröjer för er skull, eftersom Han inte vill att någon skall gå förlorad utan att alla skall få tid att omvända sig. Men Herrens dag kommer som en tjuv. Den dagen skall himlarna försvinna med dån, himlakropparna upplösas i eld och jorden och allt som människan gjort där förgås. När nu allt detta skall upplösas, då måste ni leva heligt och fromt på alla sätt medan ni väntar på Guds dag och på skyndar dess ankomst, dagen som får himlarna att upplösas i eld och himlakropparna att smälta i hetta. Men efter Hans löfte väntar vi på nya himlar och en ny jord där rättfärdighet bor. 








Evangelium: Matteus 25:31-46  
Jesus sade: ”När Människosonen kommer i sin härlighet tillsammans med alla sina änglar, då skall Han sätta sig på härlighetens tron. Och alla folk skall samlas inför Honom, och Han skall skilja människorna som herden skiljer fåren från getterna. Han skall ställa fåren till höger om sig och getterna till vänster. Sedan skall kungen säga till dem som står till höger: 'Kom, ni som har fått min faders välsignelse, och överta det rike som har väntat er sedan världens skapelse. Jag var hungrig och ni gav mig att äta, jag var törstig och ni gav mig att dricka, jag var hemlös och ni tog hand om mig, jag var naken och ni gav mig kläder, jag var sjuk och ni såg till mig, jag satt i fängelse och ni besökte mig.' Då kommer de rättfärdiga att fråga: 'Herre, när såg vi Dig hungrig och gav Dig mat, eller törstig och gav Dig att dricka? När såg vi Dig hemlös och tog hand om Dig eller naken och gav Dig kläder? Och när såg vi Dig sjuk eller i fängelse och besökte Dig?' Kungen skall svara dem: 'Sannerligen, vad ni har gjort för någon av dessa minsta som är mina bröder, det har ni gjort för mig.' 
Sedan skall Han säga till dem som står till vänster: 'Gå bort från mig, ni förbannade, till den eviga eld som väntar djävulen och hans änglar. Jag var hungrig och ni gav mig inget att äta, jag var törstig och ni gav mig inget att dricka, jag var hemlös och ni tog inte hand om mig, jag var naken och ni gav mig inga kläder, sjuk och i fängelse och ni besökte mig inte.' Då kommer också de att fråga: 'Herre, när skulle vi ha sett Dig hungrig eller törstig eller hemlös eller naken eller sjuk eller i fängelse och lämnat Dig utan hjälp?' Då skall Han svara dem: 'Sannerligen, vad ni inte har gjort för någon av dessa minsta, det har ni inte heller gjort för mig.' Dessa skall gå bort till evigt straff men de rättfärdiga till evigt liv.”
 




Årgång 2








Årgång 2




Gammaltestamentlig text: Daniel 7:9-10  
I en syn om natten såg jag, Daniel, tronstolar sättas fram och en uråldrig man slå sig ner. Hans kläder var snövita, och håret på hans huvud var som ren ull. Hans tron var eldslågor och hjulen därunder flammande eld. En ström av eld flöt fram från platsen där han satt. Tusen och åter tusen betjänade honom, tiotusen och åter tiotusen stod där inför honom. Så tog domare plats och böcker öppnades. 








Epistel: Uppenbarelseboken 20:11-21:5  
Jag såg en stor vit tron och Honom som sitter på den, och jorden och himlen flydde inför Honom, och det fanns inte längre någon plats för dem. Och jag såg de döda, höga och låga, stå inför tronen, och böckerna öppnades. Och ännu en bok öppnades, livets bok. Och de döda dömdes efter vad som stod i böckerna, efter sina gärningar. Och havet gav tillbaka de döda som var i det, och döden och döds riket gav tillbaka de döda som var i dem, och var och en dömdes efter sina gär ningar. Och döden och dödsriket kastades i den brinnande sjön. Detta är den andra döden, den brinnande sjön. Och var och en som inte fanns uppskriven i livets bok kastades i den brinnande sjön.
Och jag såg en ny himmel och en ny jord. Ty den första himlen och den första jorden var borta, och havet fanns inte mer. Och jag såg den heliga staden, det nya Jerusalem, komma ner ur himlen, från Gud, redo som en brud som är smyckad för sin man. Och från tronen hörde jag en stark röst som sade: ”Se, Guds tält står bland människorna, och Han skall bo ibland dem, och de skall vara Hans folk, och Gud själv skall vara hos dem, och Han skall torka alla tårar från deras ögon. Döden skall inte finnas mer, och ingen sorg och ingen klagan och ingen smärta skall finnas mer. Ty det som en gång var är borta.” Och Han som satt på tronen sade: ”Se, jag gör allting nytt.” Och Han sade: ”Skriv, ty dessa ord är trovärdiga och sanna.” 








Evangelium: Johannes 5:22-30  
Jesus sade: ”Fadern dömer ingen utan har helt överlåtit domen åt Sonen, för att alla skall ära Sonen liksom de ärar Fadern. Den som inte ärar Sonen ärar inte hel ler Fadern, som har sänt Honom. 
Sannerligen, jag säger er: den som hör mitt ord och tror på Honom som har sänt mig, han har evigt liv. Han faller inte under domen utan har övergått från döden till livet. Sannerligen, jag säger er: den stund kommer, ja, den är redan här, då de döda skall höra Guds sons röst och de som hör den skall få liv. Ty liksom Fadern äger liv, så har Han också låtit Sonen äga liv, och Han har gett Honom makt att hålla dom, eftersom Han är Människosonen. Var inte förvånade över detta. Den stund kommer då alla som ligger i sina gravar skall höra Hans röst och gå ut ur dem; de som har gjort det goda skall uppstå till livet, och de som har gjort det onda skall uppstå till domen. Av mig själv kan jag inte göra något: som jag hör, så dömer jag, och min dom är rättvis, ty jag följer inte min egen vilja utan Hans vilja som har sänt mig.” 








Årgång 3












Årgång 3




Gammaltestamentlig text: Hesekiel 47:6-12  
Herren Gud sade till mig: ”Ser du, människa?” Han förde mig tillbaka till strand kanten. Då jag kom tillbaka såg jag att det växte tätt med träd längs flodens båda stränder. Han sade till mig: ”Detta vatten flyter genom landet österut, strömmar ner i Jordandalen och rinner sedan ut i havet, så att det salta vattnet där blir friskt. Där floden rinner ut skall det vimla av liv i vattnet, fisk skall finnas i överflöd. Där detta vatten rinner ut blir allt vatten friskt. Där floden rinner ut kan allt leva. Fis kare skall stå längs stranden, från En-Gedi till En Eglajim skall deras nät ligga på tork. Fisk av alla de slag skall finnas där, i samma överflöd som i Medelhavet. Men gölar och dammar skall inte bli friska, de tjänar till utvinning av salt. Längs floden, utmed båda stränderna, skall alla slags fruktträd växa. Deras blad skall inte vissna och deras frukt aldrig ta slut. Varje månad bär de ny frukt, ty de får sitt vatten från helgedomen. Deras frukt skall ge föda och deras blad läkedom.” 








Epistel: Första Korinthierbrevet 15:22-28  
Liksom alla dör genom Adam, så skall också alla få nytt liv genom Kristus. Men i tur och ordning: först Kristus och därefter, vid Hans ankomst, de som tillhör Honom. Sedan kommer slutet, när Han överlämnar riket åt Gud, Fadern. Då har Han förintat varje välde och varje makt och kraft, ty Han måste härska tills Han har lagt alla fiender under sina fötter. Den siste fienden som förintas är döden, ty allt har Han lagt under sina fötter. När det heter att allt är lagt under Honom är naturligtvis den undantagen som har lagt allt under Honom. Men när allt har lagts under Honom skall Sonen själv underordna sig den som har lagt allt under Honom, så att Gud blir allt, överallt. 








Evangelium: Matteus 13:47-50  
Jesus sade: ”Med himmelriket är det också som när man lägger ut ett nät i sjön och får fisk av alla slag i det. När det är fullt drar man upp det på stranden och sätter sig ner och samlar den goda fisken i korgar och kastar bort den dåliga. Så skall det bli vid världens slut. Änglarna skall gå ut och skilja de onda från de rättfärdiga och kasta dem i den brinnande ugnen. Där skall man gråta och skära tänder.” 
















Psaltarpsalm: Psaltaren 102:26-29
En gång lade Du jordens grund, och himlen är ett verk av Din hand. 
De skall förgås, men Du består, de är plagg som slits ut,
Du byter ut dem som kläder och de är borta. 
Men Du är densamme, Dina år har inget slut. 
Dina tjänares barn skall bo här och deras barn leva trygga hos Dig.
<!--stackedit_data:
eyJoaXN0b3J5IjpbLTQ1MjU5NjExOV19
-->