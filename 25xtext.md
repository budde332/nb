Fjärde söndagen i Fastan, Midfastosöndagen








”Livets bröd”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, genom Dig har allt blivit till, ge oss det vi behöver för vårt dagliga liv. Herre, förbarma Dig
Förs        Herre, förbarma Dig
Präst        Kristus, den som kommer till Dig ska aldrig hungra, ge oss längtan efter Ditt Ord. Kristus, förbarma Dig
Förs        Kristus, förbarma Dig
Präst        Herre, Du är det bröd som kommer ned från himlen och ger världen liv, mätta oss med Din nåd. Herre, förbarma Dig
Förs        Herre, förbarma Dig








Kollektbön
All godhets Gud, Du som ger oss att äta av brödet från himlen,
ge oss hunger och törst efter Din rättfärdighet,
så att vi får del av det goda som Du har lovat.
Genom Din Son Jesus Kristus, vår Herre.








Psaltarversikel, verserna. Antifon föregår, ingår mellan verserna och avslutar.
Alla sätter sitt hopp till Dig, o Herre * Du skall ge dem föda i rätt tid
Du ger dem, och de tar emot * Du öppnar Din hand, och de äter sig mätta








Inledningen i förbönen
Himmelske Fader, Du som i Din Son Jesus Kristus ger oss det vi behöver för det eviga livet, i Hans namn kommer vi till Dig och ber.








Slutbön i Ordets gudstjänst
Lovad vare Du, Herre, som mättar oss både till kropp och själ. 
Följ oss hela livet med Din nåd.
Genom Jesus Kristus, Din Son, vår Frälsare.








Bön efter kommunionen
Herre vår Gud,
Du som vid detta bord har mättat oss med livets bröd och välsignelsens bägare,
låt dessa gåvor styrka vår tro. 
Gör oss öppna för Din nåd och villiga att dela med oss av Dina gåvor.
Genom Jesus Kristus, vår Frälsare och Herre.
________________
Årgång 1








Gammaltestamentlig text: Andra Kungaboken 4:42-44  
En man kom från Baal Shalisha till gudsmannen med tjugo kornbröd, bakade på det första av den nya skörden, och med färska ax av sin gröda. ”Ge det åt männen att äta”, sade Elisha, men hans tjänare invände: ”Skulle jag sätta fram det här åt hundra man?” – ”Ge det åt männen”, upprepade Elisha, ”ty så säger Herren: De skall äta och få över.” Då satte han fram det, och de åt och fick över, som Herren hade sagt.
 
Epistel: Andra Korinthierbrevet 9:8-10  
Gud förmår ge er allt gott i överflöd, så att ni alltid har allt vad ni behöver och själva kan ge i överflöd till varje gott ändamål. Det står ju skrivet: Han strör ut, Han ger åt de fattiga, Hans rättfärdighet varar i evighet. Han som ger säd att så och bröd att äta, Han skall ge er utsäde och mångdubbla det och låta er rättfärdighet ge god avkastning. 








Evangelium: Johannes 6:1-15  
Jesus for över till andra sidan av Galileiska sjön, eller Tiberiassjön. Mycket folk följde efter, därför att de såg de tecken Han gjorde genom att bota de sjuka. Och Jesus gick upp på berget och satte sig där med sina lärjungar. Det var strax före judarnas påskhögtid. 
När Jesus lyfte blicken och såg att så mycket folk var på väg till Honom sade Han till Filippos: ”Var skall vi köpa bröd så att alla dessa får något att äta?” Det sade Han för att pröva Filippos, själv visste Han vad Han skulle göra. Filippos svarade: ”Det räcker inte med bröd för tvåhundra denarer, om de skall få en bit var.” En av lärjungarna, Simon Petrus bror Andreas, sade: ”Här är en pojke som har fem korn bröd och två fiskar. Men vad förslår det till så många?” Jesus sade: ”Låt folket slå sig ner.” Det var gott om gräs på den platsen. Och de slog sig ner – det var omkring fem tusen män. Jesus tog brödet, tackade Gud och delade ut åt dem som låg där, och likaså av fiskarna så mycket de ville ha. När de hade ätit sig mätta sade Han till lärjungarna: ”Samla ihop bitarna som har blivit över, så att ingenting förfars.” De samlade ihop dem och fyllde tolv korgar med de bitar av de fem kornbröden som hade blivit över när de ätit. 
Då människorna såg vilket tecken Han hade gjort sade de: ”Detta måste vara Profeten som skall komma hit till världen.” Men Jesus, som förstod att de tänkte tvinga Honom med sig för att göra honom till kung, drog sig undan till berget igen, i ensamhet. 




























Årgång 2
































Årgång 2




Gammaltestamentlig text: Exodus (Andra Mosebok) 16:11-18
Herren talade till Mose: ”Jag har hört israeliternas knot. Säg till dem: Mellan skym ning och mörker skall ni få kött att äta, och i morgon bitti skall ni få så mycket bröd ni behöver. Då skall ni inse att jag är Herren, er Gud.” 
Den kvällen kom det vaktlar i sådan mängd att de täckte hela lägret, och på mor gonen låg det dagg runt omkring lägret. När daggen hade torkat låg det ute i öknen något tunt och frasigt, tunt som rimfrost på marken. Och när israeliterna såg det frågade de varandra: ”Vad är det här?” eftersom de inte visste vad det var. Mose sade till dem: ”Det är den mat som Herren ger er att äta. Och Herren har gett denna befallning: Samla så mycket av det som var och en behöver, ett omermått per person för samtliga. Varje husfar skall hämta till dem han har i sitt tält.” 
Israeliterna gjorde så, och några samlade mer, andra mindre. När de sedan mätte upp hade de som samlat mer inte fått för mycket och de som samlat mindre inte för litet, alla hade fått vad de behövde. 








Epistel: Första Petrusbrevet 2:1-3
Lägg bort allt slags ondska, falskhet och förställning, avund och förtal. Som ny födda barn skall ni längta efter den rena, andliga mjölken, för att växa genom den och bli räddade. Ni har ju fått smaka Herrens godhet. 








Evangelium: Johannes 6:24-35
När folket upptäckte att Jesus inte var där och inte heller Hans lärjungar steg de i båtarna och for över till Kafarnaum för att leta efter Jesus. De fann Honom där på andra sidan sjön och frågade Honom: ”Rabbi, när kom Du hit?” 
Jesus svarade: ”Sannerligen, jag säger er: ni söker inte efter mig därför att ni har fått se tecken utan därför att ni åt av bröden och blev mätta. Arbeta inte för den föda som är förgänglig utan för den föda som består och skänker evigt liv och som Människosonen skall ge er. Ty på Honom har Fadern, Gud själv, satt sitt sigill.” De frågade då: ”Vad skall vi göra för att utföra Guds verk?” Jesus svarade: ”Detta är Guds verk: att ni tror på Honom som Han har sänt.” De sade: ”Vilket tecken vill Du göra, så att vi kan se det och tro på Dig? Vad kan Du utföra? Våra fäder åt mannat i öknen, så som det står skrivet: Han gav dem bröd från himlen att äta.” Jesus svarade: ”Sannerligen, jag säger er: Mose gav er inte brödet från himlen, men min Fader ger er det sanna brödet från himlen. Guds bröd är det bröd som kommer ner från himlen och ger världen liv.” 
De bad Honom då: ”Herre, ge oss alltid det brödet.” Jesus svarade: ”Jag är livets bröd. Den som kommer till mig skall aldrig hungra, och den som tror på mig skall aldrig någonsin törsta.”        
















Årgång 3




















Årgång 3




Gammaltestamentlig text: Ordspråksboken 9:1-6  
Visheten har byggt sig ett hus, hon har huggit ut sina sju pelare. Hon har ställt till med slakt, blandat vinet och dukat bordet. Hon har sänt ut sina tjänsteflickor att ropa från höjderna i staden: ”Du som är okunnig – kom!” 
Till de oförståndiga säger hon: ”Kom! Ät mitt bröd och drick vinet jag har blandat. Överge enfalden så får ni leva, följ förståndets väg.”
 
Epistel: Första Korinthierbrevet 10:1-6  
Våra fäder hade alla molnet över sig och gick alla genom havet. Alla blev de döpta i molnet och i havet till gemenskap med Mose. Alla åt de samma andliga mat, och alla drack de samma andliga dryck, de drack ur en andlig klippa som följde dem, och den klippan var Kristus. Men de flesta av dem fann inte nåd inför Gud utan blev liggande döda i öknen. Allt detta är exempel som säger oss att vi inte skall ha begär till det onda, som de hade. 








Evangelium: Johannes 6:48-59  
Jesus sade: ”Jag är livets bröd. Era fäder åt mannat i öknen och de dog. Men brödet som kommer ner från himlen är sådant att den som äter av det inte skall dö. Jag är det levande brödet, som har kommit ner från himlen. Den som äter av det brödet skall leva i evighet. Brödet jag skall ge är mitt kött, jag ger det för att världen skall leva.” 
Judarna började då tvista med varandra om hur Han kunde ge dem sitt kött att äta. Jesus svarade: ”Sannerligen, jag säger er: om ni inte äter Människosonens kött och dricker Hans blod äger ni inte livet. Den som äter mitt kött och dricker mitt blod har evigt liv, och jag skall låta honom uppstå på den sista dagen. Ty mitt kött är verklig föda, och mitt blod är verklig dryck. Den som äter mitt kött och dricker mitt blod förblir i mig och jag i honom. Liksom den levande Fadern har sänt mig och jag lever genom Fadern, skall också den som äter mig leva genom mig. Detta är brödet som har kommit ner från himlen, ett annat bröd än det som fäderna åt. De dog, men den som äter detta bröd skall leva i evighet.” 
Detta sade Han när Han undervisade i synagogan i Kafarnaum. 








Psaltarpsalm: Psaltaren 107:2-10  
Tacka Herren, ty Han är god, evigt varar Hans nåd.
Så skall de befriade säga, de som Herren befriat ur nöden 
och som Han har hämtat hem från alla länder, från öster och väster, norr och söder. 
Några gick vilse i öde öknar, de fann ingen väg till bebodda städer. 
De var hungriga och törstiga, och deras krafter sinade. 
Då ropade de till Herren i sin nöd, och Han räddade dem ur deras trångmål. 
Han lät dem finna den rätta vägen till en stad där människor bodde. 
De skall tacka Herren för Hans godhet, Hans underbara gärningar mot människor. 
Han ger de törstande att dricka och mättar de hungriga med allt gott.
<!--stackedit_data:
eyJoaXN0b3J5IjpbMTcxNDIzNDE4MV19
-->