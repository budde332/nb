Bönsöndagen/Sjätte söndagen i Påsktiden




”Bönen”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du har lovat att vara mitt ibland oss när vi är samlade i Ditt namn, kom till oss med Din Helige Ande. Herre, förbarma Dig
Förs        Herre, förbarma Dig
Präst        Kristus, Du har lovat att höra på oss när vi ber, ge oss av Andens många goda frukter och gåvor. Kristus, förbarma Dig
Förs        Kristus, förbarma Dig
Präst        Herre, Du har lovat att be för oss hos Din himmelske Fader, stärk vår tro, vårt hopp och vår kärlek. Herre, förbarma Dig
Förs        Herre, förbarma Dig




Kollektbön
Herre vår Gud, Du som har lärt oss att be med uppriktiga hjärtan,
hör Din kyrkas böner,
så att vi efter Din vilja får vad vi i tro ber om.
Genom Din Son Jesus Kristus, vår Herre (som lever och verkar med Dig och den Helige Ande i en gudom från evighet till evighet).




Psaltarversikel, verserna. Antifon föregår, ingår mellan verserna och avslutar.
Jag ser upp emot bergen: * varifrån skall jag få hjälp?
Hjälpen kommer från Herren, * som har gjort himmel och jord.        




Inledningen i förbönen
Himmelske Fader, Du som har lovat att höra vår bön när vi ber i Din Sons, vår uppståndne Frälsares, namn, i tillit till Ditt löfte kommer vi till Dig i Hans namn och ber.




Slutbön i Ordets gudstjänst
Allsmäktige Gud, hjälp oss att alltid först söka Dig och Din rättfärdighet
och så få del i Ditt överflöd av liv. Genom Din Son Jesus Kristus, vår Herre.




Bön efter kommunionen
Vi tackar Dig, Gud Fader, för att Du i detta sakrament ger oss det himmelska livets bröd, låt det styrka oss att, i tillit till Dig, vara uthålliga i vår bön. Ge oss av nåd allt vad Du har lovat.
Genom Din Son Jesus Kristus, vår Herre.
________________
Årgång 1




Gammaltestamentlig text: Genesis (Första Mosebok) 18:26-32  
Herren sade till Abraham: ”Om jag finner femtio rättfärdiga i Sodom, skall jag för deras skull skona hela staden.” Abraham fortsatte: ”Jag dristar mig att tala till dig, Herre, jag som är jord och stoft. Kanske fattas det fem för att det skall bli femtio rättfärdiga? Skall Du då förgöra hela staden för dessa fem människors skull?” Herren svarade: ”Om jag finner fyrtiofem, skall jag inte förgöra den.” Ännu en gång tog Abraham till orda: ”Kanske finns där fyrtio?” Herren sade: ”Då skall jag inte göra det, för de fyrtios skull.” Abraham sade: ”Bli inte vred, Herre, om jag talar, men kanske finns där trettio?” Herren svarade: ”Om jag finner trettio, skall jag inte göra det.” Då sade Abraham: ”Jag dristar mig att tala till Dig, Herre. Kan ske finns där tjugo?” Herren svarade: ”Då skall jag inte förgöra staden, för de tjugos skull.” Abraham fortsatte: ”Bli inte vred, Herre, om jag talar en sista gång, men kanske finns där tio?” Herren svarade: ”Då skall jag inte förgöra staden, för de tios skull.” 




Epistel: Efesierbrevet 3:14-21
Jag vill falla på knä för Fadern, efter vilken allt vad fader heter i himlen och på jorden har sitt namn. Måtte Han i sin härlighets rikedom ge kraft och styrka åt er inre människa genom sin Ande, så att Kristus genom tron kan bo i era hjärtan med kär lek. Stå fasta och var stadigt rotade i Honom, så att ni tillsammans med alla de heliga förmår fatta bredden och längden och höjden och djupet och lära känna Kristi kärlek som är väldigare än all kunskap, tills hela Guds fullhet uppfyller er. Han som verkar i oss med sin kraft och förmår göra långt mer än vi kan begära eller tänka, Hans är härligheten genom kyrkan och genom Kristus Jesus, i alla släktled i evigheters evighet, amen.




Evangelium: Lukas 18:1-8  
Jesus gav dem en liknelse för att lära dem att alltid be och inte ge upp: ”I en stad fanns det en domare som varken fruktade Gud eller brydde sig om människor. I samma stad fanns en änka, och hon kom gång på gång till honom och sade: 'Låt mig få ut av min motpart vad jag har rätt till.' Till en början ville han inte, men sedan tänkte han: 'Inte för att jag fruktar Gud eller bryr mig om människor, men så besvärlig som den där änkan är skall jag låta henne få ut vad hon har rätt till, annars pinar hon livet ur mig med sitt springande.' ” 
Och Herren sade: ”Där hör ni vad en orättfärdig domare säger. Skulle då inte Gud låta sina utvalda få sin rätt, när de ropar till Honom dag och natt? Skulle Han låta dem vänta? Jag säger er: Han skall snart nog låta dem få sin rätt. Men Människosonen, skall Han finna någon tro här på jorden när Han kommer?” 








Årgång 2




Gammaltestamentlig text: Jeremia 29:11-14
Jag vet vilka avsikter jag har med er, säger Herren: välgång, inte olycka. Jag skall ge er en framtid och ett hopp. När ni åkallar mig och ber till mig skall jag lyssna på er. När ni söker mig skall ni finna mig. Ja, om ni helhjärtat söker efter mig skall jag låta er finna mig, säger Herren. 




Epistel: Första Johannesbrevet 5:13-15
Detta skriver jag till er som tror på Guds Sons namn, för att ni skall veta att ni har evigt liv. Och vår frimodiga tro på Gud är denna: om vi ber Honom om något efter Hans vilja, så hör Han oss. Och om vi vet att Han hör oss vad vi än ber om, så vet vi också att vi får vad vi ber Honom om. 




Evangelium: Lukas 11:1-13
En gång hade Jesus stannat på ett ställe för att be. När Han slutade sade en av Hans lärjungar till Honom: ”Herre, lär oss att be, liksom Johannes lärde sina lärjungar.” Då sade Han till dem: ”När ni ber skall ni säga: Fader, låt Ditt namn bli helgat. Låt Ditt rike komma. Ge oss var dag vårt bröd för dagen som kommer. Och förlåt oss våra synder, ty också vi förlåter var och en som står i skuld till oss. Och utsätt oss inte för prövning.” 
Han sade till dem: ”Tänk er att någon av er går till en vän mitt i natten och säger: 'Käre vän, låna mig tre bröd. En god vän som är på resa har kommit hem till mig, och jag har ingenting att bjuda på.' Då kanske han där inne säger: 'Lämna mig i fred. Dörren är redan låst, och jag har barnen hos mig i sängen. Jag kan inte stiga upp och ge dig något.' Men jag säger er: även om han inte stiger upp och ger honom något för vänskaps skull, så gör han det därför att den andre är så påträng ande, och han ger honom allt vad han behöver. 
Därför säger jag er: Be, så skall ni få. Sök, så skall ni finna. Bulta, så skall dörren öppnas. Ty den som ber, han får, och den som söker, han finner, och för den som bultar skall dörren öppnas. 
Finns det någon far ibland er som ger sin son en orm när han ber om en fisk eller ger honom en skorpion när han ber om ett ägg? Om nu redan ni, som är onda, för står att ge era barn goda gåvor, skall då inte Fadern i himlen ge Helig Ande åt dem som ber Honom?” 








Årgång 3




Gammaltestamentlig text: Första Kungaboken 3:5-14
I Givon visade sig Herren för Salomo i en dröm om natten. Gud sade: ”Be om vad du vill. Jag skall ge dig det.” Salomo svarade: ”Du visade stor god het mot Din tjänare David, min far, eftersom han levde troget, rättfärdigt och redligt inför Dig. Och Du har hållit fast vid denna stora godhet och gett honom en son som nu sitter på hans tron. Det är Du, Herre, min Gud, som har gjort mig till kung efter min far David, och här står jag nu ung och oer faren mitt i det folk som Du har utvalt, ett folk så stort, så talrikt att det inte kan räknas. Ge Din tjänare ett lyhört sinne, så att jag kan skipa rätt åt Ditt folk och skilja mellan gott och ont. Vem skulle annars kunna döma över Ditt väldiga folk?” 
Denna bön behagade Herren, det gladde Honom att Salomo bad om detta. Gud sade: ”Eftersom du bad om detta och inte om ett långt liv eller om rikedom och inte heller om dina fienders död utan bad om gåvan att urskilja vad som är rätt, så upp fyller jag nu din bön och gör dig visare och mer insiktsfull än någon har varit före dig eller kommer att bli efter dig. Också det som du inte har bett om ger jag dig, rikedom och ära i alla dina dagar, mer än vad någon annan kung har haft. Och om du vandrar mina vägar och rättar dig efter mina bud och stadgar, så som din far David gjorde, skall jag ge dig ett långt liv.”




Epistel: Romarbrevet 8:24-27
I hoppet är vi räddade – ett hopp som man ser uppfyllt är inte något hopp, vem hoppas på det han redan ser? Men om vi hoppas på det vi inte ser, då väntar vi uthålligt. På samma sätt är det när Anden stöder oss i vår svaghet. Vi vet ju inte hur vår bön egentligen bör vara, men Anden vädjar för oss med rop utan ord, och Han som utforskar våra hjärtan vet vad Anden menar, eftersom Anden vädjar för de heliga så som Gud vill. 




Evangelium: Matteus 6:5-8
Jesus sade: ”När ni ber skall ni inte göra som hycklarna. De älskar att stå och be i synagogorna och i gathörnen för att människorna skall se dem. Sannerligen, de har redan fått ut sin lön. Nej, när du ber, gå då in i din kammare, stäng dörren och be sedan till din Fader som är i det fördolda. Då skall din Fader, som ser i det för dolda, belöna dig. Och när ni ber skall ni inte rabbla tomma ord som hedningarna; de tror att de skall bli bönhörda för de många ordens skull. Gör inte som de, ty er Fader vet vad ni behöver redan innan ni har bett Honom om det.”








Psaltarpsalm: Ps 13:1-6  För körledaren. En psalm av David.
Hur länge skall Du glömma mig, Herre? Hur länge skall Du dölja Ditt ansikte? 
Hur länge skall tankarna mala, mitt hjärta ängslas dag efter dag? Hur länge skall min fiende triumfera? 
Se på mig, svara mig, Herre, min Gud! Ge ny glans åt mina ögon, låt mig inte somna in i döden, 
låt inte min fiende säga att han besegrat mig, mina ovänner jubla över mitt fall.
Jag litar på Din godhet, mitt hjärta skall jubla över Din hjälp.
Jag vill sjunga till Herrens ära, ty Han är god mot mig.