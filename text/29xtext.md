Långfredagen


Jesu död, ”Korset”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du gav Ditt liv för oss, ge oss Din frälsning. Herre, förbarma Dig
Förs        Herre, förbarma Dig
Präst        Kristus, Du gav Ditt liv för oss, ge oss Din frälsning. Kristus, förbarma Dig
Förs        Kristus, förbarma Dig
Präst        Herre, Du gav Ditt liv för oss, ge oss Din frälsning. Herre, förbarma Dig
Förs        Herre, förbarma Dig


Kollektbön
Himmelske Fader, Du som inte skonat Din egen Son utan för vår skull utgivit Honom till döden på korset, sänd Din Ande i våra hjärtan, så att vi litar på Din nåd och får leva i Dig för evigt. Genom Din Son Jesus Kristus, vår Herre.


Psaltarversikel, verserna. Antifon föregår, ingår mellan verserna och avslutar.
Min Gud, min Gud, varför har Du övergivit mig? Jag ropar förtvivlat, men Du är långt borta.
Min Gud, jag ropar om dagen, men Du svarar inte * jag ropar om natten, men finner ingen ro 










________________
Matteusserien


Gammaltestamentlig text: Jesaja 53:1-12
Vem av oss trodde på det vi hörde, för vem var Herrens makt uppenbar? Som en späd planta växte han upp inför oss, som ett rotskott ur torr mark. Han hade inget ståtligt yttre som drog våra blickar till sig, inget utseende som tilltalade oss. Han var föraktad och övergiven av alla, en plågad man, van vid sjukdom, en som man vänder sig bort ifrån. Han var föraktad, utan värde i våra ögon. 
Men det var våra sjukdomar han bar, våra plågor han led, när vi trodde att han blev straffad, slagen av Gud, förnedrad. Han blev pinad för våra brott, sargad för våra synder, han tuktades för att vi skulle helas, hans sår gav oss bot. 
Vi gick alla vilse som får, var och en tog sin egen väg, men Herren lät vår skuld drabba honom. Han fann sig i lidandet, han öppnade inte sin mun. Han var som lammet som leds till slakt eller tackan som är tyst när hon klipps, han öppnade inte sin mun. Han blev fängslad och dömd och fördes bort, men vem ägnade hans öde en tanke? Han blev utestängd från de levandes land, straffad för sitt folks brott. Han fick sin grav bland de gudlösa, fick vila bland ogärningsmän, fastän han aldrig hade gjort något orätt, aldrig tagit en lögn i sin mun. 
Men Herren tog sig an den han sargat, botade den som gjort sig till ett skuldoffer. Han skall få ättlingar och ett långt liv, och Herrens vilja skall förverkligas genom honom. När hans elände är över skall han se ljuset och bli mättad av insikt. 
Min tjänare, den rättfärdige, ger rättfärdighet åt många och bär deras skuld. Jag skall ge honom hans andel bland de stora, låta honom dela byte med de mäktiga, för att han var beredd att dö och blev räknad som syndare, när han bar de mångas skuld och bad för syndarna.


Epistel: Första Petrusbrevet 3:18-19
Kristus själv dog ju för era synder, en gång för alla. Rättfärdig dog Han för er orättfärdiga för att leda er till Gud. Hans kropp dödades, men Han gjordes levande i anden, och så kunde Han stiga ner och predika för andarna i deras fängelse. 


Evangelium: Matteus 27:32-56
På vägen ut träffade soldaterna på en man från Kyrene vid namn Simon, och honom tvingade de att bära Hans kors. När de kom till ett ställe som kallas Golgata, vilket betyder Skallen, gav de Honom vin att dricka, blandat med galla. Han smakade på det men ville inte dricka. 
När de hade korsfäst Honom delade de upp Hans kläder genom att kasta lott om dem, och sedan slog de sig ner där och vaktade Honom. Ovanför Hans huvud hade de satt upp anklagelsen mot Honom som löd: Detta är Jesus, judarnas konung. Samtidigt med Honom korsfästes två rövare, den ene till höger och den andre till vänster om Honom. De som gick förbi smädade Honom och skakade på huvudet och sade: ”Du som river ner templet och bygger upp det igen på tre dagar – hjälp Dig själv nu, om Du är Guds son, och stig ner från korset.” Översteprästerna, de skriftlärda och de äldste gjorde också narr av Honom och sade: ”Andra har Han hjälpt, sig själv kan Han inte hjälpa. Han är Israels kung, nu får Han stiga ner från korset, så skall vi tro på Honom. Han har satt sin lit till Gud. Nu får Gud rädda Honom, om Han bryr sig om Honom. Han har ju sagt att Han är Guds Son.” På samma sätt blev Han skymfad av rövarna som var korsfästa tillsammans med Honom. 
Vid sjätte timmen föll ett mörker över hela jorden, och det varade till nionde timmen. Vid nionde timmen ropade Jesus med hög röst: ”Eli, Eli, lema sabachtani?” (vilket betyder: Min Gud, min Gud, varför har Du övergivit mig?). Några som stod där hörde det och sade: ”Han ropar på Elia.” En av dem sprang genast bort och tog en svamp, fyllde den med surt vin och satte den på en käpp för att ge Honom att dricka. Då sade de andra: ”Låt oss se om Elia kommer och hjälper Honom.” Men Jesus ropade än en gång med hög röst och gav upp andan. 
Då brast förhänget i templet i två delar, uppifrån och ända ner, jorden skakade och klipporna rämnade, och gravarna öppnade sig. Många kroppar av avlidna heliga uppväcktes, och efter Hans uppståndelse lämnade de sina gravar och gick in i den heliga staden och kunde ses av många. När officeren och de som bevakade Jesus tillsammans med Honom såg jordbävningen och det andra som hände, greps de av stark fruktan och sade: ”Den mannen måste ha varit Guds Son.” 
Där var också många kvinnor som stod längre bort och såg på. De hade följt med Jesus från Galileen för att tjäna Honom, och bland dem var Maria från Magdala och Maria som var Jakobs och Josefs mor och modern till Sebedaios söner. 




Markusserien


Gammaltestamentlig text: Jesaja 53:1-12
Vem av oss trodde på det vi hörde, för vem var Herrens makt uppenbar? Som en späd planta växte han upp inför oss, som ett rotskott ur torr mark. Han hade inget ståtligt yttre som drog våra blickar till sig, inget utseende som tilltalade oss. Han var föraktad och övergiven av alla, en plågad man, van vid sjukdom, en som man vänder sig bort ifrån. Han var föraktad, utan värde i våra ögon. 
Men det var våra sjukdomar han bar, våra plågor han led, när vi trodde att han blev straffad, slagen av Gud, förnedrad. Han blev pinad för våra brott, sargad för våra synder, han tuktades för att vi skulle helas, hans sår gav oss bot. 
Vi gick alla vilse som får, var och en tog sin egen väg, men Herren lät vår skuld drabba honom. Han fann sig i lidandet, han öppnade inte sin mun. Han var som lammet som leds till slakt eller tackan som är tyst när hon klipps, han öppnade inte sin mun. Han blev fängslad och dömd och fördes bort, men vem ägnade hans öde en tanke? Han blev utestängd från de levandes land, straffad för sitt folks brott. Han fick sin grav bland de gudlösa, fick vila bland ogärningsmän, fastän han aldrig hade gjort något orätt, aldrig tagit en lögn i sin mun. 
Men Herren tog sig an den han sargat, botade den som gjort sig till ett skuldoffer. Han skall få ättlingar och ett långt liv, och Herrens vilja skall förverkligas genom honom. När hans elände är över skall han se ljuset och bli mättad av insikt. 
Min tjänare, den rättfärdige, ger rättfärdighet åt många och bär deras skuld. Jag skall ge honom hans andel bland de stora, låta honom dela byte med de mäktiga, för att han var beredd att dö och blev räknad som syndare, när han bar de mångas skuld och bad för syndarna.


Epistel: Första Korinthierbrevet 2:1-10  
När jag kom till er, bröder, var det inte med förkrossande vältalighet och vishet jag förkunnade Guds hemlighet för er. Det enda jag ville veta av när jag var hos er, det var Jesus Kristus, den korsfäste Kristus. Jag var svag och rädd och full av ängslan när jag uppträdde inför er. Mitt tal och min förkunnelse övertygade inte med vishet utan bevisade med ande och kraft; er tro skulle inte vila på mänsklig vishet utan på Guds kraft. Vishet förkunnar vi för de andligt fullvuxna, men inte en vishet som hör till denna världen eller denna världens förgängliga makter. Vad vi förkunnar är Guds hemlighetsfulla vishet, som var fördold men som redan före tidens början av Gud var bestämd att leda oss till härlighet. Den kände ingen av denna världens makter till – om de hade känt till den skulle de inte ha korsfäst härlighetens herre. Vi förkunnar, som det står i skriften, vad inget öga sett och inget öra hört och ingen människa anat, det som Gud har berett åt dem som älskar Honom. Och för oss har Gud uppenbarat det genom Anden, ty det är Anden som utforskar allt, också djupen hos Gud. 


Evangelium: Markus 15:21-41  
En man som just kom förbi på väg in från landet, Simon från Kyrene, far till Alexandros och Rufus, tvingade de att bära hans kors. De förde Jesus till det ställe som kallas Golgota (det betyder Skallen). Där gav de Honom vin med myrra, men Han tog inte emot det. De korsfäste Honom, och de delade Hans kläder mellan sig genom att kasta lott om dem. Det var vid tredje timmen som de korsfäste Honom. På anslaget med anklagelsen mot Honom stod det: Judarnas konung. 
Tillsammans med Honom korsfäste de två rövare, den ene till höger och den andre till vänster om Honom. De som gick förbi smädade Honom och skakade på huvudet och sade: ”Du som river ner templet och bygger upp det igen på tre dagar – hjälp Dig själv nu och stig ner från korset.” Likaså gjorde översteprästerna och de skriftlärda narr av Honom sinsemellan och sade: ”Andra har Han hjälpt, sig själv kan Han inte hjälpa. Han som är Messias, Israels konung, nu får Han stiga ner från korset, så att vi kan se det och tro på Honom.” Också de som var korsfästa tillsammans med Honom skymfade Honom. 
Vid sjätte timmen föll ett mörker över hela jorden och varade till nionde timmen. Och vid nionde timmen ropade Jesus med hög röst: ”Eloi, Eloi, lema sabachtani?”(det betyder: Min Gud, min Gud, varför har Du övergivit mig?). Några som stod intill hörde det och sade: ”Han ropar på Elia.” En av dem sprang bort och fyllde en svamp med surt vin, satte den på en käpp och gav Honom att dricka och sade: ”Låt oss se om Elia kommer och tar ner Honom.” 
Med ett högt rop slutade Jesus att andas. 
Och då brast förhänget i templet i två delar, uppifrån och ända ner. När officeren som stod vänd mot Honom såg Honom ge upp andan på det sättet sade han: ”Den mannen måste ha varit Guds Son.” 
Längre bort stod också några kvinnor och såg på, och bland dem var Maria från Magdala och den Maria som var Jakob den yngres och Joses mor och Salome. De hade följt med Honom och tjänat Honom när Han var i Galileen. Och där var många andra kvinnor, de som hade gått med Honom upp till Jerusalem. 




Lukasserien


Gammaltestamentlig text: Jesaja 53:1-12
Vem av oss trodde på det vi hörde, för vem var Herrens makt uppenbar? Som en späd planta växte han upp inför oss, som ett rotskott ur torr mark. Han hade inget ståtligt yttre som drog våra blickar till sig, inget utseende som tilltalade oss. Han var föraktad och övergiven av alla, en plågad man, van vid sjukdom, en som man vänder sig bort ifrån. Han var föraktad, utan värde i våra ögon. 
Men det var våra sjukdomar han bar, våra plågor han led, när vi trodde att han blev straffad, slagen av Gud, förnedrad. Han blev pinad för våra brott, sargad för våra synder, han tuktades för att vi skulle helas, hans sår gav oss bot. 
Vi gick alla vilse som får, var och en tog sin egen väg, men Herren lät vår skuld drabba honom. Han fann sig i lidandet, han öppnade inte sin mun. Han var som lammet som leds till slakt eller tackan som är tyst när hon klipps, han öppnade inte sin mun. Han blev fängslad och dömd och fördes bort, men vem ägnade hans öde en tanke? Han blev utestängd från de levandes land, straffad för sitt folks brott. Han fick sin grav bland de gudlösa, fick vila bland ogärningsmän, fastän han aldrig hade gjort något orätt, aldrig tagit en lögn i sin mun. 
Men Herren tog sig an den han sargat, botade den som gjort sig till ett skuldoffer. Han skall få ättlingar och ett långt liv, och Herrens vilja skall förverkligas genom honom. När hans elände är över skall han se ljuset och bli mättad av insikt. 
Min tjänare, den rättfärdige, ger rättfärdighet åt många och bär deras skuld. Jag skall ge honom hans andel bland de stora, låta honom dela byte med de mäktiga, för att han var beredd att dö och blev räknad som syndare, när han bar de mångas skuld och bad för syndarna.


Epistel: Filipperbrevet 2:6-8
Kristus Jesus ägde Guds gestalt men vakade inte över sin jämlikhet med Gud utan avstod från allt och antog en tjänares gestalt då Han blev som en av oss. När Han till det yttre hade blivit människa, gjorde Han sig ödmjuk och var lydig ända till döden, döden på ett kors. 


Evangelium: Lukas 23:26-49
När de förde bort Jesus hejdade de en man från Kyrene som hette Simon och som var på väg in från landet och lät honom ta korset på sig och bära det efter Jesus. 
En stor folkmassa följde med, och kvinnor som sörjde och klagade över Honom. Jesus vände sig om och sade till dem: ”Jerusalems döttrar, gråt inte över mig, gråt över er själva och era barn. Det kommer en tid då man skall säga: Saliga de ofruktsamma, de moderliv som inte har fött och de bröst som inte har gett di. Då skall man säga till bergen: Fall över oss, och till höjderna: Dölj oss. Ty om man gör så med det gröna trädet, vad skall då inte ske med det förtorkade?” De förde också ut två förbrytare för att avrätta dem tillsammans med Honom. 
När de kom till den plats som kallas Skallen korsfäste de Honom och förbrytarna, den ene till höger och den andre till vänster. Jesus sade: ”Fader, förlåt dem, de vet inte vad de gör.” De delade upp Hans kläder och kastade lott om dem. Folket stod där och såg på. Rådsmedlemmarna hånade Honom och sade: ”Andra har Han hjälpt, nu får Han hjälpa sig själv, om Han är Guds Messias, den utvalde.” Också soldaterna gjorde narr av Honom. De gick fram och räckte Honom surt vin och sade: ”Om Du är judarnas kung, så hjälp Dig själv.” Det fanns också ett anslag ovanför honom: Det här är judarnas konung. 
Den ene av förbrytarna som hängde där smädade Honom och sade: ”Är inte Du Messias? Hjälp då Dig själv och oss.” Men då tillrättavisade honom den andre: ”Är du inte ens rädd för Gud, du som har fått samma straff? Vi har dömts med rätta, vi får vad vi har förtjänat. Men Han har inte gjort något ont.” Och han sade: ”Jesus, tänk på mig när Du kommer med Ditt rike.” Jesus svarade: ”Sannerligen, redan i dag skall du vara med mig i paradiset.” 
Det var nu kring sjätte timmen. Då blev det mörkt över hela jorden ända till nionde timmen, det var solen som förmörkades. Förhänget i templet brast mitt itu. Och Jesus ropade med hög röst: ”Fader, i Dina händer lämnar jag min Ande.” 
När Han sagt detta slutade Han att andas. 
Officeren, som såg det som hände, prisade Gud och sade: ”Han var verkligen en rättfärdig man.” När folkmassan som samlats där som åskådare hade sett vad som hände, vände de hemåt och slog med händerna mot bröstet. Men alla Hans vänner, och bland dem kvinnorna som hade följt med Honom från Galileen, stod på avstånd och såg alltsammans. 




Johannesserien


Gammaltestamentlig text: Jesaja 53:1-12
Vem av oss trodde på det vi hörde, för vem var Herrens makt uppenbar? Som en späd planta växte han upp inför oss, som ett rotskott ur torr mark. Han hade inget ståtligt yttre som drog våra blickar till sig, inget utseende som tilltalade oss. Han var föraktad och övergiven av alla, en plågad man, van vid sjukdom, en som man vänder sig bort ifrån. Han var föraktad, utan värde i våra ögon. 
Men det var våra sjukdomar han bar, våra plågor han led, när vi trodde att han blev straffad, slagen av Gud, förnedrad. Han blev pinad för våra brott, sargad för våra synder, han tuktades för att vi skulle helas, hans sår gav oss bot. 
Vi gick alla vilse som får, var och en tog sin egen väg, men Herren lät vår skuld drabba honom. Han fann sig i lidandet, han öppnade inte sin mun. Han var som lammet som leds till slakt eller tackan som är tyst när hon klipps, han öppnade inte sin mun. Han blev fängslad och dömd och fördes bort, men vem ägnade hans öde en tanke? Han blev utestängd från de levandes land, straffad för sitt folks brott. Han fick sin grav bland de gudlösa, fick vila bland ogärningsmän, fastän han aldrig hade gjort något orätt, aldrig tagit en lögn i sin mun. 
Men Herren tog sig an den han sargat, botade den som gjort sig till ett skuldoffer. Han skall få ättlingar och ett långt liv, och Herrens vilja skall förverkligas genom honom. När hans elände är över skall han se ljuset och bli mättad av insikt. 
Min tjänare, den rättfärdige, ger rättfärdighet åt många och bär deras skuld. Jag skall ge honom hans andel bland de stora, låta honom dela byte med de mäktiga, för att han var beredd att dö och blev räknad som syndare, när han bar de mångas skuld och bad för syndarna.


Epistel: Hebreerbrevet 10:19-25  
Så kan vi då, mina bröder, tack vare Jesu blod frimodigt gå in i helgedomen på den nya och levande väg genom förhänget – Hans kropp – som Han har invigt åt oss. Vi har en stor överstepräst som är satt att råda över Guds hus. Låt oss därför träda fram inför Gud med uppriktigt hjärta och i full trosvisshet, med ett hjärta som renats och inte vet av någon synd och med en kropp som badats i klart vatten. Låt oss orubbligt fortsätta att bekänna vårt hopp, ty Han som gav oss löftena är trofast. Låt oss ge akt på varandra och sporra varandra till kärlek och goda gärningar, och låt oss inte försumma våra sammankomster, som några brukar göra, utan uppmuntra varandra, och detta så mycket mer som ni ser att dagen närmar sig. 


Evangelium: Johannes 19:17-37  
Jesus bar själv sitt kors ut till den plats som kallas Skallen, på hebreiska Golgota. Där korsfäste de Honom tillsammans med två andra, en på var sida med Jesus i mitten. Pilatus hade också låtit skriva ett anslag som sattes upp på korset, och där stod: Jesus från Nasaret, judarnas konung. Detta lästes av många judar, eftersom platsen där Jesus korsfästes låg strax utanför staden, och texten var på hebreiska, latin och grekiska. Men judarnas överstepräster sade till Pilatus: ”Skriv inte: Judarnas konung, utan vad Han själv har sagt: Jag är judarnas konung.” Pilatus svarade: ”Vad jag har skrivit, det har jag skrivit.” 
Soldaterna som hade korsfäst Jesus tog Hans kläder och delade upp dem i fyra delar, en på varje soldat. De tog också långskjortan, men den hade inga sömmar utan var vävd i ett enda stycke. De sade därför till varandra: ”Vi skär inte sönder den utan kastar lott om vem som skall ha den.” Ty skriftordet skulle uppfyllas: De delade upp mina kläder mellan sig och kastade lott om min klädnad. Det var vad soldaterna gjorde. 
Men vid Jesu kors stod Hans mor och hennes syster, Maria som var gift med Klopas och Maria från Magdala. När Jesus såg sin mor och bredvid henne den lärjunge som Han älskade sade Han till sin mor: ”Kvinna, där är din son.” Sedan sade Han till lärjungen: ”Där är din mor.” Från den stunden hade hon sitt hem hos lärjungen. 
Jesus visste att nu var allt fullbordat, och för att skriftordet skulle uppfyllas sade Han: ”Jag är törstig.” Där stod ett kärl som var fyllt med surt vin. De satte därför en svamp som doppats i det sura vinet på en isopstjälk och förde den till Hans mun. När Jesus hade fått det sura vinet sade Han: ”Det är fullbordat.” Och Han böjde ner huvudet och överlämnade sin Ande. 
Eftersom det var förberedelsedag och kropparna inte fick hänga kvar på korset under sabbaten – det var en stor sabbat – bad judarna Pilatus att de korsfästas benpipor skulle krossas och kropparna tas bort. Soldaterna kom därför och krossade benen på dem som var korsfästa tillsammans med Jesus, först på den ene och sedan på den andre. Men när de kom till Jesus och såg att Han redan var död krossade de inte Hans ben, utan en av soldaterna stack upp sidan på Honom med sin lans, och då kom det ut blod och vatten. Den som såg det har vittnat om det för att också ni skall tro; hans vittnesbörd är sant, och han vet att han talar sanning. Detta skedde för att skriftordet skulle uppfyllas: Inget ben skall krossas på honom. Och på ett annat ställe heter det: De skall se på honom som de har genomborrat. 




Psaltarpsalm: Psaltaren 22
Min Gud, min Gud, varför har Du övergivit mig? Jag ropar förtvivlat, men Du är långt borta. 
Min Gud, jag ropar om dagen, men Du svarar inte, jag ropar om natten men finner ingen ro. 
Dock är Du den Helige, till Din tron stiger Israels lovsång. 
På Dig förtröstade våra fäder, de litade på Dig, och Du kom dem till hjälp. 
De ropade till Dig och blev räddade, de litade på Dig, och Du svek dem aldrig. 
Men jag är en mask, inte en människa, hånad och föraktad av envar. 
Alla som ser mig gör narr av mig, de hånler och skakar på huvudet: 
”Han har överlämnat sig åt Herren, nu får Herren gripa in och rädda honom – han är ju älskad av Herren.” 
Du hjälpte mig ut ur min moders liv, Du lät mig vila trygg vid min moders bröst.
Från min födelsestund är mitt liv i Din hand, alltsedan jag blev till har Du varit min Gud. 
Dröj inte långt borta, jag är i nöd, och ingen finns som hjälper mig. 
Tjurar skockar sig runt mig, jag är kringränd av bestar från Bashan. 
De spärrar upp sina gap som rovlystna, rytande lejon. 
Jag rinner bort likt vatten som slås ut, benen lossnar i min kropp, 
mitt hjärta är som vax, det smälter i mitt bröst. 
Min mun är torr som en lerskärva, tungan klibbar vid gommen. Du lägger mig i gravens mull. 
Hundar samlas runt mig, jag omringas av en hord av våldsmän. 
Händer och fötter är skrumpnade, jag kan räkna varje ben i min kropp. 
De står där och stirrar på mig, de delar mina plagg emellan sig, de kastar lott om mina kläder. 
Men Du, Herre, dröj inte långt borta, Du min styrka, skynda till min hjälp! 
Rädda mig undan svärdet, mitt liv ur hundarnas våld! 
Rädda mig ur lejonets gap, mitt arma liv undan vildoxens horn!
Då skall jag sjunga Ditt lov för mina bröder, i tempelskaran skall jag prisa Dig. 
Ni som fruktar Herren, prisa Honom, ära Honom, Jakobs ätt, bäva för Honom, Israels ätt! 
Ty Han föraktade inte den svage och vände inte ryggen åt hans nöd,
Han dolde inte sitt ansikte utan hörde hans rop om hjälp. 
Du är källan till min lovsång i den stora tempelskaran. Inför dem som fruktar Herren får jag frambära de offer jag lovat. 
De betryckta får äta och bli mätta, de som sökt sig till Herren får prisa Honom. – Må ni alltid vara fyllda av livsmod.
Hela jorden skall minnas vad som skett och vända om till Herren, alla folk och stammar skall tillbe inför Honom. 
Ty kungamakten är Herrens, Han härskar över folken. 
De som sover i mullen kan inte hylla Honom, de som vilar i jorden kan inte böja knä för Honom.
Men jag lever för Honom, och mina barn skall tjäna Honom.
De skall vittna för nya släktled om Herren, förkunna Hans rättfärdighet för ofödda släkten, ty Han grep in.