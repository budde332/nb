Första söndagen efter Trettondedag Jul


”Jesu dop”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du är den osynlige Gudens avbild, kom att bo i våra hjärtan. Herre, förbarma Dig
Förs        Herre, förbarma Dig
Präst        Kristus, Du är kyrkans herre och huvud, sänd Din Helige Ande och full borda Ditt verk med oss. Kristus, förbarma Dig
Förs        Kristus, förbarma Dig
Präst        Herre, i Dig hålls allting samman, låt Ditt namn bli känt och bekänt av alla människor. Herre, förbarma Dig
Förs        Herre, förbarma Dig




Kollektbön
Allsmäktige evige Gud, Du uppenbarade Kristus som Din älskade Son när Anden sänktes över Honom vid dopet i Jordan, låt oss, som genom vatten och Ande har blivit Dina barn, leva efter Din vilja, så att vi får ärva det eviga livet. 
Genom Din Son Jesus Kristus, vår Herre
Psaltarversikel, verserna. Antifon föregår, ingår mellan verserna och avslutar.
Herre, till himmelen sträcker sig Din nåd * Din trofasthet ända till skyarna
Din rättfärdighet är som väldiga berg, Din rättvisa som det djupaste hav * Herre, Du hjälper både människor och djur 




Inledningen i förbönen
Himmelske Fader, Du som vid Din Sons dop sände Din Helige Ande över Honom, i samme Din Sons namn och i bön om samme Din Helige Ande kommer vi till Dig och ber




Slutbön i Ordets gudstjänst
Himmelske Fader, Du som vid dopet i Jordan uppenbarade Din Son som vår Fräl sare, bevara oss i tron på Honom och fullborda genom Din Ande det som Du bör jade med oss när vi döptes. Genom Honom, Jesus Kristus, vår Herre.




Bön efter kommunionen
Vi tackar Dig, vår Gud och Fader, Du som genom dopet och nattvarden förenar oss med Din Son och ger oss del av Hans fullhet, bevara oss genom tron i Honom, 
så att vi lever i Hans efterföljd och får se Dina löften fullbordas. 
Genom Honom, Jesus Kristus, vår Herre.
________________
Årgång 1




Gammaltestamentlig text: Jesaja 42:1-7
Så säger Gud, Herren: Detta är min tjänare som jag ger kraft, min utvalde som jag har kär. Jag låter min Ande komma över honom, han skall föra ut rätten till folken. Han ropar inte, han höjer inte rösten, hans stämma hörs inte på gatorna. Det knäckta strået bryter han inte av, den tynande lågan släcker han inte. Trofast skall han föra ut rätten. Han skall inte tyna bort eller knäckas, innan han fört rätten till seger på jorden. Fjärran länder väntar på hans undervisning.  
Så säger Gud, Herren, Han som har skapat himlen och spänt upp den, brett ut jorden med allt vad den alstrar, Han som gett liv åt människorna där, livsande åt dem som vandrar på jorden: Jag, Herren, har i min trohet kallat dig, jag tar dig vid handen och skyddar dig. Genom dig ingår jag ett förbund med mitt folk till ett ljus för de andra folken. Du skall öppna de blindas ögon och befria de fångna ur fängelset, ur fängelsehålan dem som sitter i mörkret. 




Epistel: Apostlagärningarna 18:24-19:6
Till Efesos hade det kommit en jude vid namn Apollos. Han stammade från Alexandria och var en bildad man, väl insatt i skrifterna. Han hade fått kunskap om Herrens väg, och han predikade med glöd och undervisade noggrant om Jesus, men han kände bara till Johannes-dopet. Denne man uppträdde nu i synagogan och talade frimodigt. När Priscilla och Aquila hade hört honom tog de sig an honom och gav honom ännu noggrannare kunskap om Guds väg. När han sedan ville fara över till Achaia uppmuntrade bröderna honom och skrev till lärjungarna där att de skulle ta väl emot honom. I Achaia blev han genom Guds nåd till stor hjälp för de troende, ty han vederlade judarna energiskt, och med stöd av skrifterna bevisade han inför allt folket att Jesus är Messias.
Medan Apollos var i Korinth kom Paulus efter sin resa genom inlandet till Efesos. Där träffade han några lärjungar och frågade dem om de hade fått helig Ande när de kom till tro. De svarade: ”Vi har inte ens hört att det finns någon helig Ande.” – ”Vilket dop blev ni då döpta med?” frågade Paulus, och de svarade: ”Johannes-dopet.” Paulus sade: "Johannes dop var ett omvändelsedop, och han uppmanade folket att tro på den som skulle komma efter honom, det vill säga Jesus.” Då lät de döpa sig i Herren Jesu namn. Och när Paulus lade sina händer på dem kom den Helige Ande över dem, och de talade med tungor och profeterade. 




Evangelium Matteus 3:13-17
Jesus kom från Galileen till Johannes vid Jordan för att döpas av honom. Men Johannes ville hindra Honom och sade: ”Det är jag som behöver döpas av Dig, och nu kommer Du till mig.” Jesus svarade: ”Låt det ske. Det är så vi skall uppfylla allt som hör till rättfärdigheten.” Då lät han det ske. 
När Jesus hade blivit döpt steg Han genast upp ur vattnet. Himlen öppnade sig, och Han såg Guds Ande komma ner som en duva och sänka sig över Honom. Och en röst från himlen sade: "Detta är min älskade Son, Han är min utvalde."








Årgång 2




Gammaltestamentlig text: Exodus (Andra Mosebok) 1:22-2:10
Farao gav denna befallning till hela sitt folk: ”Kasta alla nyfödda pojkar i Nilen och låt bara flickorna leva.”
 En man av Levis släkt gifte sig med Levis dotter, och hon blev havande och födde en son. Hon såg vilken fin pojke det var och höll honom gömd i tre månader. Sedan kunde hon inte gömma honom längre utan tog en korg av papyrusgräs och tätade den med beck och tjära, lade barnet i den och satte ut den i vassen vid Nilstranden. Pojkens syster ställde sig ett stycke därifrån för att se hur det skulle gå med honom. Då kom faraos dotter ner till floden för att bada, och hennes hovdamer gick fram och tillbaka utmed stranden. Hon fick syn på korgen i vassen och skickade en sla vinna att hämta den. När hon öppnade den såg hon att där låg en pojke och grät. Hon tyckte synd om honom och sade: ”Det är nog ett av de hebreiska barnen.” Då sade pojkens syster till faraos dotter: ”Skall jag skaffa en hebreisk kvinna som kan amma barnet åt dig?” – ”Ja, gör det”, svarade faraos dotter. Då gick flickan och hämtade pojkens mor, och faraos dotter sade till henne: ”Ta med dig det här barnet och amma det åt mig. Jag skall betala dig för det.” Kvinnan tog då pojken och ammade honom. När pojken blev större förde hon honom till faraos dotter, som adopterade honom och gav honom namnet Mose. ”Jag har ju dragit upp honom ur vattnet”, sade hon. 




Epistel: Första Johannesbrevet 5:6-12
Han är den som kom genom vatten och blod, Jesus Kristus. Inte bara med vattnet utan med både vattnet och blodet. Och Anden är den som vittnar, ty Anden är sanningen. Det är tre som vittnar: Anden, vattnet och blodet, och dessa tre är samstämmiga. Vi godtar ju människors vittnesbörd, men Guds betyder mer, ty detta är Guds vittnesbörd: Han har vittnat om sin son. Den som tror på Guds son har tagit emot vittnesbördet i sitt inre. Den som inte tror på Gud gör Honom till lögnare, eftersom han inte tror på det vittnesbörd Gud har gett om sin son. Och detta är vittnesbördet: Gud har gett oss evigt liv, och det livet finns i Hans son. Den som har Hans son har livet. Den som inte har Guds son har inte livet. 




Evangelium: Lukas 3:15-17, 21-22
Folket var fyllt av förväntan, och alla frågade sig om inte Johannes kunde vara Messias. Men han svarade dem alla: ”Jag döper er med vatten. Men det kommer en som är starkare än jag, och jag är inte värdig att knyta upp hans sandalremmar. Han skall döpa er med Helig Ande och eld. Han har kastskoveln i handen för att rensa den tröskade säden och samla vetet i sin lada, men agnarna skall Han bränna i en eld som aldrig slocknar.” 
När nu allt folket lät döpa sig och Jesus också hade blivit döpt och stod och bad, öppnade sig himlen och den Helige Ande kom ner över Honom i en duvas skepnad, och en röst hördes från himlen: ”Du är min älskade son, du är min utvalde.” 








Årgång 3




Gammaltestamentlig text: Jesaja 43:1-4
Nu säger Herren, Han som har skapat dig, Jakob, Han som har format dig, Israel: Var inte rädd, jag har friköpt dig, jag har gett dig ditt namn, du är min. När du går genom vatten är jag med dig, vattenmassorna skall inte dränka dig. När du går genom eld skall du inte bli svedd, lågorna skall inte bränna dig. Jag är Herren, din Gud, Israels Helige är den som räddar dig. Jag lämnar Egypten som lösen för dig, jag ger Kush och Seba i utbyte. Du är dyrbar för mig, jag ärar och älskar dig. 




Epistel: Apostlagärningarna 8:14-17
Då apostlarna i Jerusalem fick höra att Samarien hade tagit emot Guds ord sände de dit Petrus och Johannes, som reste ner och bad för de troende att de skulle få Helig Ande. Ty ännu hade Anden inte kommit över någon av dem, de var bara döpta i Herren Jesu namn. Men nu lade apostlarna sina händer på dem, och de fick Helig Ande. 




Evangelium: Mark 1:9-11
Vid den tiden kom Jesus från Nasaret i Galileen och döptes i Jordan av Johannes. När Han steg upp ur vattnet såg Han himlen dela sig och Anden komma ner över Honom som en duva. Och en röst hördes från himlen: "Du är min älskade Son, Du är min utvalde." 








Psaltarpsalm: Psaltaren 89:20-29 
Jag kröner en hjälte, jag upphöjer en yngling ur folket. 
Jag har funnit David, min tjänare, och smort honom med min heliga olja. 
Min hand skall vara hans fasta stöd, min arm skall ge honom styrka. 
Ingen fiende skall överrumpla honom, ingen våldsman skall kuva honom. 
Jag skall krossa alla fiender i hans väg och slå ner dem som hatar honom. 
Min trofasthet och nåd skall följa honom, i mitt namn vinner han seger. 
Jag skall lägga havet under hans hand, floderna under hans välde. 
Han skall säga: Du är min fader, min Gud och min räddande klippa. 
Han skall vara min förstfödde, den högste bland jordens kungar. 
För evigt skall jag visa honom nåd, mitt förbund med honom skall stå fast.