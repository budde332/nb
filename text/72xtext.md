Jungfru Marie Bebådelses dag








Jungfru Marie bebådelse, ”Guds mäktiga verk”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som utvalde Maria att vara Din moder, se också till oss i nåd. Herre, förbarma Dig
Förs        Herre, förbarma Dig
Präst        Kristus, Du som prisar den människa salig som tar vara på Ditt Ord, helga vår lydnad. Kristus, förbarma Dig
Förs        Kristus, förbarma Dig
Präst        Herre, Du som gav Maria till vår förebild, låt oss med henne se Din fräls ning. Herre, förbarma Dig
Förs        Herre, förbarma Dig








Kollektbön
Himmelske Fader, Du som sände Din ängel med bud till Maria, lär oss av henne att lyssna i tro, så att vi kan prisa Dina mäktiga verk.
Genom Din Son Jesus Kristus, vår Herre, som med Dig och den Helige Ande lever och regerar i en gudom, från evighet till evighet.








Psaltarversikel, verserna. Antifon föregår, ingår mellan verserna och avslutar.
Nådig och barmhärtig är Herren * sen till vrede och rik på kärlek
Herrens lov vill jag sjunga, allt som lever skall prisa Hans heliga namn * nu och för evigt








Inledningen i förbönen
Herre Jesus Kristus, Du blev människa i jungfru Maria för vår och världens fräls nings skull, tillsammans med henne kommer vi till Dig och ber:








Slutbön i Ordets gudstjänst
Evige Fader, Du som gör stora ting med oss, vi tackar och lovar Dig för att Du lät Din Son bli människa genom jungfru Maria, ge oss nåd att i tro och gärning hålla Honom för vår Frälsare och Konung. Genom Honom, Jesus Kristus, vår Herre.








Bön efter kommunionen
Gud vår Fader, fullkomna vår tro på Honom som vi här har tagit emot, Din Son, som föddes av jungfru Maria. Liksom Han antagit vår mänskliga natur, låt oss få dela Hans gudomliga härlighet. 
Genom Honom, Jesus Kristus, vår Herre och Gud, som lever och råder med Dig och den Helige Ande, från evighet till evighet.
________________
Årgång 1








Gammaltestamentlig text: Jesaja 7:10-14
Vidare sade Herren till Achas: ”Begär ett tecken av Herren, din Gud, nerifrån dödsriket eller uppifrån höjden.” Men Achas svarade: ”Nej. Jag vill inte sätta Herren på prov.” Då sade Jesaja: ”Lyssna nu, Davids ätt! Är det inte nog att ni misstror människors förmåga, skall ni också misstro min Guds förmåga? Då skall Herren själv ge er ett tecken: Den unga kvinnan är havande och skall föda en son, och hon skall ge honom namnet Immanu El, 'Gud med oss'.”








Epistel: Romarbrevet 8:1-4
Nu blir det alltså ingen fällande dom för dem som tillhör Kristus Jesus. Ty den andliga lag som gäller för livet i Kristus Jesus har gjort mig fri från syndens och dödens lag. Det som lagen inte kunde göra, eftersom den kom till korta inför vår köttsliga natur, det gjorde Gud. Då Han lät sin egen Son bli lik en syndfull människa och sände Honom som ett syndoffer, dömde Han synden i människan. Därmed kunde lagens krav på rättfärdighet uppfyllas hos oss som lever efter vår ande och inte efter vår köttsliga natur.








Evangelium: Lukas 1:26-38
I den sjätte månaden blev ängeln Gabriel sänd från Gud till en ung flicka i staden Nasaret i Galileen. Hon hade trolovats med en man av Davids släkt som hette Josef, och hennes namn var Maria. Ängeln kom in till henne och sade: ”Var hälsad, du högt benådade! Herren är med dig.” Hon blev förskräckt över hans ord och undrade vad denna hälsning skulle betyda. Då sade ängeln till henne: ”Var inte rädd, Maria, du har funnit nåd hos Gud. Du skall bli havande och föda en son, och du skall ge Honom namnet Jesus. Han skall bli stor och kallas den Högstes son. Herren Gud skall ge Honom Hans fader Davids tron, och Han skall härska över Jakobs hus för evigt, och Hans välde skall aldrig ta slut.” Maria sade till ängeln: ”Hur skall detta ske? Jag har ju aldrig haft någon man.” Men ängeln svarade henne: ”Helig Ande skall komma över dig, och den Högstes kraft skall vila över dig. Därför skall barnet kallas heligt och Guds son. Elisabet, din släkting, väntar också en son, nu på sin ålderdom. Hon som sades vara ofruktsam är nu i sjätte månaden. Ty ingenting är omöjligt för Gud.” Maria sade: ”Jag är Herrens tjänarinna. Må det ske med mig som du har sagt.” Och ängeln lämnade henne.








Årgång 2












Årgång 2




Gammaltestamentlig text: Mika 5:2-4
Men från dig, Betlehem i Efrata, så obetydlig bland Judas släkter, skall jag låta en härskare över Israel komma, en som leder sin härkomst från forntiden, från det längesedan förflutna. Ja, folket skall vara utlämnat till dess hon som skall föda har fött. Då skall de som är kvar av hans bröder återvända till Israels folk. Han skall träda fram som herde med Herrens kraft i Herrens, sin Guds, höga namn, och folket skall bo i trygghet, nu då han blir ärad över hela jorden. 








Epistel: Romarbrevet 4:18-21
Där allt hopp var ute höll Abraham fast vid hoppet och trodde, så att han kunde bli far till många folk, enligt ordet: Så talrik skall din avkomma bli. Han sviktade inte i tron då han tänkte på att hans egen kropp var utan livskraft – han var omkring hundra år gammal – och att Saras moderssköte var dött. Inför Guds löfte tvivlade han inte i otro utan fick kraft genom tron. Han gav Gud äran och var förvissad om att det Gud har lovat kan Han också infria. 








Evangelium: Lukas 1:26-45
I den sjätte månaden blev ängeln Gabriel sänd från Gud till en ung flicka i staden Nasaret i Galileen. Hon hade trolovats med en man av Davids släkt som hette Josef, och hennes namn var Maria. Ängeln kom in till henne och sade: ”Var hälsad, du högt benådade! Herren är med dig.” Hon blev förskräckt över hans ord och und rade vad denna hälsning skulle betyda. Då sade ängeln till henne: ”Var inte rädd, Maria, du har funnit nåd hos Gud. Du skall bli havande och föda en son, och du skall ge Honom namnet Jesus. Han skall bli stor och kallas den Högstes son. Her ren Gud skall ge Honom Hans fader Davids tron, och Han skall härska över Jakobs hus för evigt, och Hans välde skall aldrig ta slut.” Maria sade till ängeln: ”Hur skall detta ske? Jag har ju aldrig haft någon man.” Men ängeln svarade henne: ”Helig Ande skall komma över dig, och den Högstes kraft skall vila över dig. Därför skall barnet kallas heligt och Guds son. Elisabet, din släkting, väntar också en son, nu på sin ålderdom. Hon som sades vara ofruktsam är nu i sjätte månaden. Ty ingenting är omöjligt för Gud.” Maria sade: ”Jag är Herrens tjänarinna. Må det ske med mig som du har sagt.” Och ängeln lämnade henne.
Några dagar efteråt gav sig Maria i väg och skyndade till en stad i Juda bergsbygd; hon gick till Sakarias hus och sökte upp Elisabet. När Elisabet hörde Marias hälsning sparkade barnet till i henne, och hon fylldes av Helig Ande. Hon ropade med hög röst: ”Välsignad är du mer än andra kvinnor, och välsignat det barn du bär inom dig. Hur kan det hända mig att min Herres mor kommer till mig? När mina öron hörde din hälsning sparkade barnet till i mig av fröjd. Salig hon som trodde, ty det som Herren har låtit säga henne skall gå i uppfyllelse.” 








Årgång 3












Årgång 3




Gammaltestamentlig text: Första Samuelsboken 2:1-10
Så bad Hanna: ”Mitt hjärta jublar över Herren, jag kan bära huvudet högt. Jag kan skratta åt mina fiender i glädje över att Du räddat mig. Ingen är helig som Herren, det finns ingen utom Du, ingen klippa är fast som vår Gud. Sluta upp med ert stolta skryt, spara de fräcka orden, ty Herren är en Gud som vet allt, Han väger varje gärning. 
Hjältarnas båge är bruten, men de svaga rustas med ny kraft. De som var mätta måste slava för brödet, de som hungrade vilar från mödan. Sju söner får den ofruktsamma, medan den barnrika vissnar bort. Herren dödar och ger liv, leder ner i dödsriket och räddar därifrån. Herren gör fattig och Han gör rik, Han förnedrar och Han upphöjer. Den hjälplöse reser Han ur gruset, den fattige lyfter Han ur dyn. Han ger dem rum bland furstar och låter dem trona på hedersplats.
Ty jordens fästen tillhör Herren, på dem har Han lagt jordens rund. Herren skyddar sina trognas steg, men de onda går under i mörkret, av egen kraft lyckas ingen. Herrens fiender krossas när den Högste dundrar i himlen. Herren dömer jordens alla länder, åt sin konung ger Han styrka, lyfter högt sin smordes spira.”








Epistel: Kolosserbrevet 1:15-20
Sonen är den osynlige Gudens avbild, den förstfödde i hela skapelsen, ty i Honom skapades allt i himlen och på jorden, synligt och osynligt, troner och herravälden, härskare och makter; allt är skapat genom Honom och till Honom. Han finns före allting, och allting hålls samman i Honom. Och Han är huvudet för kroppen, för kyrkan, Han som är begynnelsen, förstfödd från de döda till att överallt vara den främste, ty Gud beslöt att låta all fullhet bo i Honom och att genom Hans blod på korset stifta fred och försona allt med sig genom Honom och till Honom, allt på jorden och allt i himlen. 








Evangelium: Lukas 1:26-38, 46-55

I den sjätte månaden blev ängeln Gabriel sänd från Gud till en ung flicka i staden Nasaret i Galileen. Hon hade trolovats med en man av Davids släkt som hette Josef, och hennes namn var Maria. Ängeln kom in till henne och sade: ”Var hälsad, du högt benådade! Herren är med dig.” Hon blev förskräckt över hans ord och undrade vad denna hälsning skulle betyda. Då sade ängeln till henne: ”Var inte rädd, Maria, du har funnit nåd hos Gud. Du skall bli havande och föda en son, och du skall ge Honom namnet Jesus. Han skall bli stor och kallas den Högstes son. Herren Gud skall ge Honom Hans fader Davids tron, och Han skall härska över Jakobs hus för evigt, och Hans välde skall aldrig ta slut.” Maria sade till ängeln: ”Hur skall detta ske? Jag har ju aldrig haft någon man.” Men ängeln svarade henne: ”Helig Ande skall komma över dig, och den Högstes kraft skall vila över dig. Därför skall barnet kallas heligt och Guds son. Elisabet, din släkting, väntar också en son, nu på sin ålderdom. Hon som sades vara ofruktsam är nu i sjätte månaden. Ty ingenting är omöjligt för Gud.” Maria sade: ”Jag är Herrens tjänarinna. Må det ske med mig som du har sagt.” Och ängeln lämnade henne.
---
Då sade Maria: ”Min själ prisar Herrens storhet, min ande jublar över Gud, min frälsare: Han har vänt sin blick till sin ringa tjänarinna. Från denna stund skall alla släkten prisa mig salig: stora ting låter den Mäktige ske med mig, Hans namn är heligt, och Hans förbarmande med dem som fruktar Honom varar från släkte till släkte. Han gör mäktiga verk med sin arm, Han skingrar dem som har övermodiga planer. Han störtar härskare från deras troner, och Han upphöjer de ringa. Hungriga mättar Han med sina gåvor, och rika skickar Han tomhänta bort. Han tar sig an sin tjänare Israel och håller sitt löfte till våra fäder: att förbarma sig över Abraham och Hans barn, till evig tid.”








Psaltarpsalm: Psaltaren 147:7-15
Tacka Herren med sång, lovsjung vår Gud till lyra, 
Han som täcker himlen med moln, som skänker regn åt jorden och låter gräset gro på bergen, 
Han som ger föda åt djuren, åt korpens skrikande ungar. 
Han gläder sig inte åt stridshästars kraft och soldaternas snabba steg. 
Nej, Herren älskar de gudfruktiga, dem som hoppas på Hans nåd.
Lova Herren, Jerusalem, Sion, prisa din Gud. 
Han gör bommarna för dina portar starka och välsignar ditt folk där inne. 
Han ger fred och välgång åt ditt land och mättar dig med finaste vete.
Han sänder sitt bud till jorden, snabbt löper Hans ord.
<!--stackedit_data:
eyJoaXN0b3J5IjpbLTExNzA3MDI0NTVdfQ==
-->