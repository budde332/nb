Julnatten








”Den heliga natten”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du kom till världen för att Fadern i sin kärlek ville ge världen liv, ge oss Din frälsning. Herre, förbarma Dig
Förs        Herre, förbarma Dig
Präst        Kristus, Du ödmjukade Dig och var lydig intill döden på korset, be för oss syndare. Kristus, förbarma Dig
Förs        Kristus, förbarma Dig
Präst        Herre, Du är mitt ibland oss som broder och som herre, bevara oss alltid hos Dig. Herre, förbarma Dig
Förs        Herre, förbarma Dig








Kollektbön
Himmelens och jordens Herre, Du som låter denna heliga natt lysas upp av det sanna ljuset,
låt oss alltid vandra i dess sken,
så att vi en gång i himmelen får skåda Din härlighet.
Du som med Sonen och den Helige Ande lever och verkar från evighet till evighet.








Psaltarversikel, verserna. Antifon föregår, ingår mellan verserna och avslutar.
Om Herrens nåd vill jag alltid sjunga * för alla tider göra Din trofasthet känd
Herre, himlen prisar Dina under * de heligas församling Din trofasthet        








Inledningen i förbönen
Himmelske Fader, Du som genom den Helige Ande och jungfru Maria lät Din Son födas i världen för dess frälsnings skull, i samme Din Sons namn kommer vi till Dig och ber








Slutbön i Ordets gudstjänst
Lovad vare Du, osynlige Gud, som gjorde Dig synlig i Din Son Jesus Kristus,
låt det himmelska ljuset lysa över oss och vår värld och driva undan mörkrets makt härifrån.Genom samme Din Son, Jesus Kristus, vår Herre.








Bön efter kommunionen
Gud, vår Fader, låt Din härlighet, Din frid och Din stora glädje fylla oss, som här har tagit emot barnet som föddes, Sonen som blev oss given, ljuset i värl den, Jesus Kristus, vår Herre, 
Han som med Dig och den Helige Ande lever och verkar från evighet till evighet.
________________
Gammaltestamentlig text: Jesaja 9:1A, 2-7
Natten skall vika, där ångest nu råder. 
Det folk som vandrar i mörkret ser ett stort ljus, över dem som bor i mörkrets land strålar ljuset fram. Du låter jublet stiga, Du gör glädjen stor. De gläds inför Dig som man gläds vid skörd en, som man jublar när bytet fördelas. Oket som tyngde dem, stången på deras axlar, förtryckarens piska bryter Du sönder, som den dag då Midjan besegrades. Stöveln som bars i striden och manteln som fläckats av blod, allt detta skall brännas, förtäras av eld. 
Ty ett barn har fötts, en son är oss given. Väldet är lagt på Hans axlar, och detta är Hans namn: Allvis Härskare, Gudomlig Hjälte, Evig Fader, Fredsfurste. Väldet skall bli stort, fredens välsignelser utan gräns för Davids tron och hans rike. Det skall befästas och hållas vid makt med rätt och rättfärdighet nu och för evigt. 
Herren Sebaots lidelse skall göra detta.








Epistel  Hebréerbrevet 1:1-6
Många gånger och på många sätt talade Gud i forna tider till våra fäder genom profeterna, men nu vid denna tidens slut har Han talat till oss genom sin Son, som Han har insatt till att ärva allting liksom Han också har skapat världen genom Honom. Och Han, som är utstrålningen av Guds härlighet och en avbild av Hans väsen och som bär upp allt med kraften i sitt ord, har renat oss från synden och sitter på Majestätets högra sida i höjden. Han har blivit lika mycket mäktigare än änglarna som det namn Han har fått i arv är förmer än deras. Ty aldrig har Gud sagt till någon ängel: ”Du är min son, jag har fött Dig idag”, el ler: ”Jag skall vara Hans Fader, och Han skall vara min son.” Och när Han låter sin förstfödde Son träda in i världen säger Han: ”Alla Guds änglar skall hylla Honom.” 








Evangelium  Lukas 2:1-20  
Vid den tiden utfärdade kejsar Augustus en förordning om att hela världen skulle skattskrivas. Det var den första skattskrivning en, och den hölls när Quirinius var ståthållare i Syrien. Alla gick då för att skattskriva sig, var och en till sin stad.  Och Josef, som genom sin härkomst hörde till Davids hus, begav sig från Nasaret i Galileen upp till Judeen, till Davids stad Betlehem, för att skattskriva sig tillsammans med Maria, sin trolovade, som väntade sitt barn. 
Medan de befann sig där var tiden inne för henne att föda, och hon födde sin son, den förstfödde. Hon lindade Honom och lade Honom i en krubba, eftersom det inte fanns plats för dem inne i härbärget.
I samma trakt låg några herdar ute och vaktade sin hjord om natten. Då stod Herrens ängel framför dem och Herrens härlighet lyste omkring dem, och de greps av stor förfäran. Men ängeln sade till dem: ”Var inte rädda. Jag bär bud till er om en stor glädje, en glädje för hela folket. I dag har en Frälsare fötts åt er i Davids stad, Han är Messias, Herren. Och detta är tecknet för er: ni skall finna ett nyfött barn som är lindat och ligger i en krubba.”
Och plötsligt var där tillsammans med ängeln en stor himmelsk här som prisade Gud: ”Ära i höjden åt Gud och på jorden fred åt dem Han har utvalt.” 
När änglarna hade farit ifrån dem upp till himlen, sade herdarna till varandra: ”Låt oss gå in till Betlehem och se det som har hänt och som Herren har låtit oss veta.” De skyndade i väg och fann Maria och Josef och det nyfödda bar n et som låg i krubban. När de hade sett det, berättade de vad som hade sagts till dem om detta barn. Alla som hörde det häpnade över vad herdarna sade. Maria tog allt detta till sitt hjärta och begrundade det. Och herdarna vände tillbaka och prisade och lovade Gud för vad de hade fått höra och se: allt var så som det hade sagts dem.
















Psaltarpsalm: Psaltaren 108:1-6  
Mitt hjärta är redo, Gud, jag vill sjunga och spela. 
Vakna, min själ, vakna, harpa och lyra, jag vill väcka morgonrodnaden. 
Jag vill tacka Dig, Herre, bland folken, jag vill sjunga Ditt lov bland alla folk.
Ty högre än himlen når Din godhet, till skyarna Din trofasthet. 
Visa Din höghet i himlen, o Gud, och Din härlighet över hela jorden! 
Hjälp oss med Din starka hand, bönhör mig, så att de som Du älskar blir räddade!
<!--stackedit_data:
eyJoaXN0b3J5IjpbMjAxOTA0MjUwM119
-->