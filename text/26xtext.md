Femte söndagen i Fastan/Passionssöndagen




”Försonaren”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som med Ditt offer sonat våra synder, ge oss och världen frid. Herre, förbarma Dig
Förs        Herre, förbarma Dig
Präst        Kristus, Du som med Ditt blod vann befrielse åt oss och världen, ge oss Din frälsning. Kristus, förbarma Dig
Förs        Kristus, förbarma Dig
Präst        Herre, Du som med Din död vann liv åt oss och världen, fullborda Ditt verk hos oss. Herre, förbarma Dig
Förs        Herre, förbarma Dig




Kollektbön
Allsmäktige Gud, Du som för Ditt folks skull lät Din Son överlämnas i syndares händer och utstå korsets smärta,
ge oss nåd att vandra i Hans efterföljd,
så att vi får del i den förlossning som Han har vunnit.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Herren är nära de förtvivlade * de modlösa hjälper Han
Den rättfärdige drabbas av mycket ont * men Herren räddar honom från allt




Inledningen i förbönen
Himmelske Fader, Du som utgav Din Son i det offer som försonar oss och hela världen med Dig, i Hans namn kommer vi till Dig och ber.




Slutbön i Ordets gudstjänst
Lovad vare Du, himmelske Fader, som utgav Din Son som offret för vår skull, lär oss att leva i Hans efterföljelse.
Genom Honom, Jesus Kristus, vår Herre.




Bön efter kommunionen
Vi tackar Dig, barmhärtige Fader,
för att Du här har gett oss del i det offer, som försonar oss med Dig.
Rena oss i Kristi blod från all orättfärdighet 
och låt oss med våra liv bära frukt för Ditt rike.
Genom Jesus Kristus, Din Son, vår Frälsare.
________________
Årgång 1




Gammaltestamentlig text: Leviticus (Tredje Mosebok) 16:15-16  
Herren talade till Mose: Sedan skall Aron slakta folkets syndofferbock och bära in blodet bakom förhänget och göra med det på samma sätt som med tjurblodet: han skall stänka det ovanpå arkens lock och framför locket. 
Så bringar han försoning och renar helgedomen från israeliternas orenhet och brott, från alla deras synder. 




Epistel: Hebreerbrevet 7:24-27
Eftersom Jesus är till i evighet behåller Han för alltid sitt prästämbete. Så kan Han också nu och för all framtid rädda dem som nalkas Gud genom Honom, eftersom Han alltid lever och kan vädja för dem. 
En sådan överstepräst var det vi behövde: en som är helig, oskyldig, obefläckad, skild från syndare, upphöjd över himlarna. Han måste inte som de andra överste prästerna dagligen offra först för sina egna synder och sedan för folkets. Det gjorde Han en gång för alla när Han offrade sig själv.




Evangelium: Johannes 11:46-57
Några av judarna gick till fariseerna och berättade vad Jesus hade gjort. Överste prästerna och fariseerna kallade då samman rådet och sade: ”Vad skall vi göra? Den här mannen gör många tecken. Om vi låter Honom fort sätta, börjar alla tro på Honom, och då kommer romarna och utplånar både vår heliga plats och vårt folk.” En av dem, Kajafas, som var överstepräst det året, sade till dem: ”Ni förstår ingen ting. Ni fattar inte att det är bättre för er att en enda människa dör för folket än att hela folket går under.” Detta sade han inte av sig själv, utan som överstepräst det året talade han profetiskt: Jesus skulle dö för folket, och inte bara för folket, utan också för att Guds skingrade barn skulle samlas och bli till ett. Från den dagen var de fast beslutna att döda Honom. 
Jesus vandrade därför inte längre öppet omkring bland judarna utan drog sig undan till Efraim, en stad i området nära öknen, och där höll Han till med sina lär jungar. Judarnas påskfest närmade sig, och många gick från landsbygden upp till Jerusalem före påsken för att rena sig. De sökte efter Jesus och sade till varandra där de stod i templet: ”Vad tror ni, kommer Han verkligen inte till högtiden?” Men överste prästerna och fariseerna hade gett befallning om att den som kände till var Jesus fanns skulle anmäla det, så att de kunde gripa Honom.








Årgång 2




Gammaltestamentlig text: Genesis (Första Mosebok) 22:1-14
En tid därefter satte Gud Abraham på prov. Gud kallade på honom: ”Abraham!” – ”Här är jag”, svarade han. Gud sade: ”Ta din ende son, honom som du älskar, Isak, och gå till landet Moria och offra honom där som brännoffer på ett berg som jag skall visa dig.” 
Tidigt nästa morgon sadlade Abraham sin åsna. Han tog med sig två tjänare och sin son Isak, högg veden till brännoffret och gav sig i väg mot den plats som Gud hade talat om. Den tredje dagen fick Abraham se platsen på avstånd. Då sade han till tjänarna: ”Stanna här med åsnan, medan jag och pojken går dit bort för att tillbe. Sedan kommer vi tillbaka till er.” 
Abraham tog veden till brännoffret och lät sin son Isak bära den. Själv tog han elden och kniven, och så gick de båda tillsammans. ”Far”, sade Isak. ”Ja, min son”, svarade Abraham. Isak sade: ”Här är eld och ved, men var är fåret som skall off ras?” – ”Min son”, sade Abraham, ”Gud utser åt sig det får som skall offras.” Så gick de båda tillsammans. 
När de kom fram till platsen som Gud hade talat om byggde Abraham ett altare. Han lade upp veden och band sedan sin son Isak och lade honom på altaret, ovanpå veden. Och Abraham sträckte ut handen och tog kniven för att slakta sin son. Då ropade Herrens ängel till honom från himlen: ”Abraham! Abraham!” – ”Ja”, sva rade Abraham, ”här är jag.” Ängeln sade: ”Lyft inte din hand mot pojken, och gör honom inget ont. Nu vet jag att du fruktar Gud, nu när du inte har vägrat mig din ende son.” När Abraham såg upp fick han se en bagge, som hade fastnat med hornen i ett snår. Då gick han bort och tog baggen och offrade den som brännoffer i stället för sin son. Abraham gav denna plats namnet ”Herren utser”. I dag säger man ”på berget där Herren blir sedd”.




Epistel: Apostlagärningarna 4:1-12  
Medan Petrus och Johannes talade till folket överraskades de av prästerna, tempel kommendanten och saddukeerna, som inte kunde tåla att apostlarna undervisade folket och med hänvisning till Jesus förkunnade uppståndelsen från de döda. De grep dem och höll dem i häkte till nästa dag, eftersom det redan var kväll. Men många som hade hört ordet kom till tro, och tillsammans var de nu omkring fem tusen män. 
Nästa dag samlades de högsta styresmännen samt de äldste och de skriftlärda i Jerusalem. Översteprästen Hannas var där liksom Kajafas, Jonatas och Alexandros och alla av översteprästerlig släkt. De lät föra fram apostlarna och frågade dem: ”Genom vilken kraft eller i vems namn har ni gjort detta?” Då fylldes Petrus av helig Ande och svarade dem: ”Ni äldste och folkets ledare, när ni i dag ställer oss till svars för en välgärning mot en sjuk och vill höra hur han har blivit botad, då skall ni veta, ni alla och hela Israels folk, att det skedde genom nasarén Jesu Kristi namn. Tack vare Honom som ni korsfäste och som Gud har uppväckt från de döda står den här mannen frisk framför er. Jesus är stenen som föraktades av er husbyg gare men blev till en hörnsten. Hos ingen annan finns frälsningen, och ingenstans bland människor under himlen finns något annat namn som kan rädda oss.” 












Evangelium: Markus 12:1-12  
Jesus talade till översteprästerna, de skriftlärda och de äldste i liknelser. ”En man planterade en vingård, satte stängsel kring den, högg ut ett presskar och byggde ett vakttorn. Därefter arrenderade han ut den och reste bort. När tiden var inne skick ade han en tjänare till arrendatorerna för att hämta en del av vingårdens skörd. Men de grep honom, pryglade honom och körde i väg honom tomhänt. Då sände ägaren en annan tjänare till dem. Honom slog de i huvudet och skymfade. Då skickade han en till, och honom dödade de. På samma sätt med många andra: en del misshand lade de och andra dödade de. Nu hade han bara en, sin älskade son, och honom skickade han som den siste. Han sade: 'Min son kommer de att ha respekt för.' Men arrendatorerna sade till varandra: 'Här har vi arvtagaren. Kom så dödar vi honom, då blir det vi som får arvet.' Och de tog fast honom och dödade honom och kastade honom utanför vingården. Vad gör nu vingårdens ägare? Han kommer dit och tar död på arrendatorerna och ger vingården åt andra. Har ni inte läst det här stället i skriften: Stenen som husbyggarna ratade har blivit en hörnsten. Herren har gjort den till detta, och underbar är den i våra ögon.” 
De hade gärna velat gripa Honom men var rädda för folket; de förstod att Hans liknelse var riktad mot dem. Därför lät de Honom vara och gick sin väg. 








Årgång 3




Gammaltestamentlig text: Numeri (Fjärde Mosebok) 21:4-9  
Israels folk bröt upp från berget Hor i riktning mot Sävhavet för att gå vägen runt Edom. Under vandringen blev folket otåligt och klandrade både Gud och Mose: ”Varför har ni fört oss ut ur Egypten för att dö i öknen? Här finns inget att äta och dricka. Vi är utleda på den usla maten.” 
Då skickade Herren ormar mot folket, giftormar som bet israeliterna så att många av dem dog. Folket kom till Mose och sade: ”Vi syndade när vi klandrade Herren och dig. Be till Herren att Han tar bort ormarna från oss.”
Mose bad för folket, och Herren sade till Mose: ”Gör en orm och sätt upp den som ett fälttecken. Var och en som blir biten skall se på den, så får han leva.” Och Mose gjorde en orm av koppar och satte upp den som ett fälttecken. Den som blev biten av en orm såg på kopparormen, och då fick han leva. 




Epistel: Första Johannesbrevet 1:8-2:2  
Om vi säger att vi är utan synd bedrar vi oss själva, och sanningen finns inte i oss. Om vi bekänner våra synder är Han trofast och rättfärdig, så att Han förlåter oss synderna och renar oss från all orättfärdighet. Om vi säger att vi inte har syndat gör vi Honom till lögnare, och Hans ord finns inte i oss.
Mina barn, detta skriver jag till er för att ni inte skall synda. Men om någon syndar har vi en som för vår talan inför Fadern, Jesus Kristus som är rättfärdig. Han är det offer som sonar våra synder och inte bara våra utan hela världens. 




Evangelium: Johannes 3:11-22 
Jesus sade till Nikodemos: ”Sannerligen, jag säger dig: det vi vet förkunnar vi, och det vi har sett vittnar vi om, men ni tar inte emot vårt vittnesbörd. Om ni inte tror när jag talar till er om det jordiska, hur skall ni då kunna tro när jag talar till er om det himmelska? Ingen har stigit upp till himlen utom den som stigit ner från himlen: Människosonen. Liksom Mose hängde upp ormen i öknen, så måste Människosonen upphöjas för att var och en som tror på Honom skall ha evigt liv. Så älskade Gud världen att Han gav den sin ende Son, för att de som tror på Honom inte skall gå under utan ha evigt liv. Ty Gud sände inte sin Son till världen för att döma världen utan för att världen skulle räddas genom Honom. Den som tror på Honom blir inte dömd, men den som inte tror är redan dömd, eftersom han inte har trott på Guds ende Sons namn. Och detta är domen, att när ljuset kom in i världen, då älskade människorna mörkret mer än ljuset, eftersom deras gärningar var onda. Den som gör det onda avskyr ljuset och kommer inte till ljuset, för att hans gärningar inte skall avslöjas. Men den som handlar efter sanningen, han kommer till ljuset, för att det skall bli uppenbart att han gör vad Gud vill.” 








Psaltarpsalm: Psaltaren 103:8-14  
Barmhärtig och nådig är Herren, sen till vrede och rik på kärlek. 
Han går inte ständigt till rätta med oss, Hans vrede varar inte för evigt. 
Han handlar inte mot oss som vi förtjänat, Han ger oss inte våra synders lön. 
Ty så hög som himlen välver sig över jorden, så väldig är Hans nåd över dem som fruktar Honom. 
Så långt som öster är från väster, så långt från oss förvisar Han vår synd. 
Som en far visar ömhet mot barnen, så visar Herren ömhet mot dem som fruktar Honom. 
Ty Han vet hur vi är skapade, Han minns att vi är mull.