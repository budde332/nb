Midsommardagen




”Skapelsen”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, hos Dig har allt skapat sitt ursprung, hjälp oss att rätt förvalta livet Du ger. Herre, förbarma Dig
Förs        Herre, förbarma Dig
Präst        Kristus, hos Dig finns förlåtelse och upprättelse, hjälp oss att vända om till Dig. Kristus, förbarma Dig
Förs        Kristus, förbarma Dig
Präst        Herre, hos Dig har allt skapat en framtid, hjälp oss att fästa vårt hopp till Dig. Herre, förbarma Dig
Förs        Herre, förbarma Dig




Kollektbön
Herre vår Gud, som är alltings Skapare och vill bevara allt som lever, sänd Din Helige Ande att förnya jordens anlete.
Genom Din Son, genom vilken allt har blivit till, Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Försångare        Lova Herren, min själ! / Mäktig är Du, Herre, min Gud, * i höghet och härlighet är Du klädd 
Försångare        Otaliga är dina verk, o Herre! / Med vishet har Du gjort dem alla, * jorden är full av vad du skapat. 




Inledningen i förbönen
Himmelske Fader, Du som genom Din Son har skapat världen och också frälst och återlöst den genom Honom, i Hans namn kommer vi till Dig och ber




Slutbön i Ordets gudstjänst
Allsmäktige, evige Gud, som sänder oss skapelsens och frälsningens gåvor,
gör oss tacksamma och glada över Din godhet. Hjälp oss att alltid ha vårt fäste i Dig, Du som med Sonen och den Helige Ande lever och verkar i evighet.




Bön efter kommunionen
Gud vår Skapare, Du den Högste, förvandla oss, som här har tagit emot Din fräls ning, till Din likhet. Låt oss gå Dina ärenden och tjäna Dig i renhet utan fruktan.
Genom Din Son Jesus Kristus, vår Herre och Gud, som lever och verkar med Dig och den Helige Ande, från evighet till evighet.




________________
Årgång 1




Gammaltestamentlig text: Genesis (Första Mosebok) 1:1-13
I begynnelsen skapade Gud himmel och jord. 
Jorden var öde och tom, djupet täcktes av mörker och en gudsvind svepte fram över vattnet. Gud sade: ”Ljus, bli till!” Och ljuset blev till. Gud såg att ljuset var gott, och han skilde ljuset från mörkret. Gud kallade ljuset dag, och mörkret kallade han natt. Det blev kväll och det blev morgon. Det var den första dagen. 
Gud sade: ”I vattnet skall ett valv bli till, och det skall skilja vatten från vatten.” Och det blev så. Gud gjorde valvet och skilde vattnet under valvet från vattnet ovanför valvet. Gud kallade valvet himmel. Det blev kväll och det blev morgon. Det var den andra dagen. 
Gud sade: ”Vattnet under himlen skall samlas till en enda plats, så att land blir synligt.” Och det blev så. Gud kallade det torra landet jord, och vattenmassan kal lade Han hav. Och Gud såg att det var gott. Gud sade: ”Jorden skall ge grönska: fröbärande örter och olika arter av fruktträd med frö i sin frukt skall växa på jor den.” Och det blev så. Jorden frambringade grönska: olika arter av fröbärande örter och olika arter av träd med frö i sin frukt. Och Gud såg att det var gott. Det blev kväll och det blev morgon. Det var den tredje dagen. 




Epistel: Apostlagärningarna 14:15-17
Paulus och Barnabas sade: ”Vi kommer med ett gott budskap till er: ni skall om vända er från dessa maktlösa gudar till den levande Guden, som har gjort himmel och jord och hav och allt vad de rymmer. Förr i tiden lät Han alla hednafolk gå sina egna vägar, men ändå gav Han vittnesbörd om att Han finns, genom allt gott som Han gör. Från himlen har Han gett er regn och skördetider, Han har mättat er och fyllt era hjärtan med glädje.” 




Evangelium: Johannesevangeliet 1:1-5
I begynnelsen fanns Ordet, och Ordet fanns hos Gud, och Ordet var Gud. Det fanns i begynnelsen hos Gud. Allt blev till genom det, och utan det blev ingenting till av allt som finns till. I Ordet var liv, och livet var människornas ljus. Och ljuset lyser i mörkret, och mörkret har inte övervunnit det. 








Årgång 2




Gammaltestamentlig text: Job 12:7-13 
Fråga djuren, de kan lära dig, himlens fåglar kan ge dig svar. Fråga markens kryp, de kan lära dig, havets fiskar kan upplysa dig. Finns det någon av dem som inte vet att detta är Herrens verk? Han har alla varelsers liv i sin hand, varje människas ande. Örat prövar orden som tungan prövar matens smak. Med hög ålder följer vishet, långt liv skänker insikt. Hos Gud finns vishet och styrka, Han har beslut samhet och insikt. 




Epistel: Apostlagärningarna 17:22-31 
Paulus steg fram inför areopagen och sade: ”Athenare, jag ser av allt att ni är mycket noga med religiösa ting. När jag har gått omkring och sett på era gudabilder har jag nämligen också upptäckt ett altare med inskriften: Åt en okänd gud. Det som ni alltså dyrkar utan att känna till, det är vad jag förkunnar för er. Gud som har skapat världen och allt den rymmer, Han som är herre över himmel och jord, bor inte i tempel som är byggda av människohand. Inte heller låter Han betjäna sig av människohänder som om Han behövde något, Han som själv ger alla liv och anda och allt. Av en enda människa har Han skapat alla folk. Han har låtit dem bo över hela jordens yta, och Han har fastställt bestämda tider för dem och de gränser inom vilka de skall bo. Det har Han gjort för att de skulle söka Gud och kanske kunna treva sig fram till Honom – Han är ju inte långt borta från någon enda av oss. Ty i Honom är det vi lever, rör oss och är till, som också några av era egna skalder har sagt: Vi har vårt ursprung i honom. När vi nu har vårt ursprung i Gud, då får vi inte föreställa oss det gudomliga som något av guld eller silver eller sten, som något en människa har format efter sina idéer och med sin konstfärdighet. En lång tid har Gud haft överseende med okunnigheten, men nu ålägger Han människorna, alla och överallt, att omvända sig. Ty Han har fastställt en dag då Han skall döma världen med rättfärdighet genom en man som Han i förväg har bestämt därtill. Det har Han bekräftat för alla människor genom att låta Honom uppstå från de döda.” 




Evangelium: Matteus 6:25-30 
Jesus sade: ”Bekymra er inte för mat och dryck att leva av eller för kläder att sätta på kroppen. Är inte livet mer än födan och kroppen mer än kläderna? Se på himlens fåglar, de sår inte, skördar inte och samlar inte i lador, men er himmelske Fader föder dem. Är inte ni värda mycket mer än de? Vem av er kan med sina bekymmer lägga en enda aln till sin livslängd? Och varför bekymrar ni er för kläder? Se på ängens liljor, hur de växer. De arbetar inte och spinner inte. Men jag säger er: inte ens Salomo i all sin prakt var klädd som en av dem. Om nu Gud ger sådana kläder åt gräset på ängen, som i dag finns till och i morgon stoppas i ugnen, skall Han då inte ha kläder åt er, ni trossvaga?” 








Årgång 3




Gammaltestamentlig text: Genesis (Första Mosebok) 9:8-17 
Gud sade till Noa och hans söner: ”Jag upprättar nu ett förbund med er och era efterkommande och med alla levande varelser som finns hos er, fåglar, boskap och alla vilda djur, alla som gick ut ur arken. Jag skall upprätthålla mitt förbund med er: aldrig mer skall det hända att alla varelser utplånas av flodens vatten, aldrig mer skall en flod ödelägga jorden.” 
Gud sade: ”Detta är tecknet för det förbund jag instiftar mellan mig och er och alla levande varelser ni har med er, för alla kommande släktled: min båge ställer jag bland molnen. Den skall vara tecknet för förbundet mellan mig och jorden. När jag hopar moln över jorden och bågen blir synlig bland molnen, då skall jag tänka på mitt förbund, förbundet mellan mig och er och alla levande varelser av alla slag, och aldrig mer skall vattnet bli till en flod som utplånar alla varelser. När bågen står bland molnen skall jag se den och tänka på det eviga förbundet mellan Gud och alla levande varelser av alla slag på jorden.” Och Gud sade till Noa: ”Detta är tecknet för det förbund som jag upprättar mellan mig och alla varelser på jorden.” 




Epistel: Kolosserbrevet 1:21-23 
Ni, som förut stod utanför och visade ert fientliga sinnelag i era onda gärningar, också er har Han nu försonat med sig genom att Kristus led döden med sin jordiska kropp. Han skall låta er träda fram inför sig, heliga och fläckfria och oförvitliga, om ni håller fast vid er tro, har en stadig grund och inte viker från det hopp ni har fått höra om i evangeliet, som har förkunnats för allt skapat under himlen och vars tjänare jag, Paulus, har blivit. 




Evangelium: Markus 6:30-44 
Apostlarna samlades hos Jesus och berättade för honom om allt de hade gjort och vad de hade undervisat om. Han sade till dem: ”Följ med mig bort till en öde trakt, så att vi får vara ensamma och ni kan vila er lite.” Det var så många som kom och gick att de inte ens fick tid att äta. 
De gav sig av i båten till en öde trakt för att vara ensamma. Men man såg att de for och många fick veta det, och från alla städerna skyndade folk dit till fots och hann före dem. När Han steg i land fick Han se en stor skara människor. Han fylldes av medlidande med dem, för de var som får utan herde, och Han undervisade dem länge. När det redan var sent på dagen kom lärjungarna till Honom och sade: ”Trakten är öde och det är sent. Låt dem ge sig av så att de kan gå bort till gårdarna och byarna här omkring och köpa sig något att äta.” Han svarade: ”Ge dem något att äta, ni själva.” – ”Skall vi gå och köpa bröd åt dem för tvåhundra denarer och ge dem att äta?” frågade de. Han sade: ”Hur många bröd har ni? Gå och se efter.” De tog reda på det och sade: ”Fem bröd, och så två fiskar.” Då lät Han dem säga åt folket att slå sig ner i matlag där det fanns grönt gräs. Och de lade sig ner i grupper om hundra eller femtio. Han tog de fem bröden och de två fiskarna, såg upp mot himlen och läste tackbönen. Sedan bröt Han bröden och gav dem åt lärjungarna, för att de skulle dela ut dem åt folket. Också de två fiskarna fördelade Han så att alla fick. Alla åt och blev mätta, och man plockade tolv korgar fulla med brödbitar och fisk. Det var fem tusen män som hade ätit. 




Psaltarpsalm: Psaltaren 104:1-15
Lova Herren, min själ! Mäktig är Du, Herre, min Gud, i höghet och härlighet är Du klädd, Du sveper Dig i ljus som i en mantel.
Himlen har Du spänt ut som ett tält, ovan skyn har Du timrat Din sal. 
Du gör molnen till Din vagn och far på vindens vingar. 
Du gör vindar till Dina sändebud och eldslågor till Dina tjänare. 
Jorden har Du ställt på stadig grund, den kan aldrig i evighet rub bas. 
Urhavet täckte den som en klädnad, vattnet stod högt över bergen. 
Det flydde för Ditt rytande, när Du dundrade tog det till flykten, 
uppför bergen, ner i dalarna, och stannade där Du bestämt. 
Du satte en gräns för vattnet: aldrig mer skall det täcka jorden.
Du låter källor rinna upp och bli till strömmar som forsar fram mel lan bergen. 
De ger vatten åt alla markens djur, vildåsnor släcker där sin törst. 
Vid dem häckar himlens fåglar och sjunger bland täta löv. 
Du vatt nar bergen från Din sal, jorden mättas av allt vad Du ger.