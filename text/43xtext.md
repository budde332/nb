Första söndagen efter Heliga Trefaldighet




”Vårt dop”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, i dopet blev vi förenade med Dig, lär oss att leva i Din efterföljd. Herre, förbarma Dig
Förs        Herre, förbarma Dig
Präst        Kristus, i dopet blev vi lemmar i Din kyrka, gör vår gemenskap levande och varm. Kristus, förbarma Dig
Förs        Kristus, förbarma Dig
Präst        Herre, i dopet blev Ditt uppståndelseliv också vårt, hjälp oss att leva i det livet ända till den dag då vi får dela det på riktigt i Din himmel. Herre, förbarma Dig
Förs        Herre, förbarma Dig




Kollektbön
Herre vår Gud, Du som genom det heliga dopet har låtit oss dö och uppstå med Kristus,
bevara oss i dopets nåd,
så att vi genom Din Helige Ande lever som ljusets barn.
Genom Din Son Jesus Kristus, vår Herre, som lever och verkar med Dig och den Helige Ande, från evighet till evighet.




Psaltarversikel, verserna. Antifon föregår, ingår mellan verserna och avslutar.
Försångare        Herren är min kraft och mitt värn, * Han blev min räddning.
Försångare        Hör, hur segerropen skallár, jubel stiger från de trognas läger; * Her rens hand har visat sin kraft. 




Inledningen i förbönen
Himmelske Fader, Du som genom dopet gjort oss till ett med Kristus, i Hans namn kommer vi till Dig och ber: 




Slutbön i Ordets gudstjänst
Herre vår Gud, uppfyll oss med Din Helige Ande och hjälp oss att, dag för dag, leva i vårt dop. Genom Din Son, Jesus Kristus, vår Herre.




Bön efter kommunionen
Lovad vare Du, Gud, som genom dopet förenat oss med Din Son och i nattvarden ger oss Hans livs bröd och Hans välsignelses kalk, bevara oss i dopets nåd och låt hela vårt liv vara helgat åt Dig. Genom Honom, Din Son Jesus Kristus, vår Herre.
________________
Årgång 1 




Gammaltestamentlig text: Hesekiel 36:25-28
Jag skall bestänka er med rent vatten och göra er rena. Ni har orenat er med alla era avgudabilder, men jag skall göra er rena. Jag skall ge er ett nytt hjärta och fylla er med en ny Ande. Jag skall ta bort stenhjärtat ur kroppen på er och ge er ett hjärta av kött. Med min egen Ande skall jag fylla er. Jag skall se till att ni följer mina bud och håller er till mina stadgar och lever efter dem. Ni skall få bo i det land jag gav era fäder. Så skall ni vara mitt folk, och jag skall vara er Gud.




Epistel: Romarbrevet 6:3-11
Vet ni inte att alla vi som har döpts in i Kristus Jesus också har blivit döpta in i Hans död? Genom dopet har vi alltså dött och blivit begravda med Honom för att också vi skall leva i ett nytt liv, så som Kristus uppväck tes från de döda genom Faderns härlighet. Ty har vi blivit ett med Honom genom att dö som Han skall vi också bli förenade med Honom genom att uppstå som Han. Vi vet att vår gamla människa har blivit korsfäst med Honom för att den syndiga kroppen skall berövas sin makt, så att vi inte längre är slavar under synden. Ty den som är död är frikänd från synden. När vi nu har dött med Kristus är vår tro att vi också skall leva med Honom. Vi vet ju att Kristus har uppväckts från de döda och inte mer skall dö. Döden är inte längre herre över Honom. När Han dog, dog Han bort från synden, en gång för alla. När Han nu lever, lever Han för Gud. Så skall också ni se på er själva: i Kristus Jesus är ni döda för synden men lever för Gud. 




Evangelium: Johannes 3:1-8
Bland fariséerna fanns en man som hette Nikodemos och var medlem av judarnas råd. Han kom till Jesus en natt och sade: "Rabbi, vi vet att det är från Gud Du har kommit som lärare. Ingen kan göra sådana tecken som Du utan att Gud är med honom." Jesus svarade: "Sannerligen, jag säger dig: den som inte blir född på nytt kan inte se Guds rike." Nikodemos svarade: "Hur kan någon födas när han är gammal? Han kan väl inte komma in i moderlivet och födas en gång till?" Jesus svarade: "Sannerligen, jag säger dig: den som inte blir född av vatten och Ande kan inte komma in i Guds rike. Det som har fötts av kött är kött, och det som har fötts av Ande är Ande. Var inte förvånad över att jag sade att ni måste födas på nytt. Vinden blåser vart den vill, och du hör den blåsa, men du vet inte varifrån den kommer eller vart den far. Så är det med var och en som har fötts av Anden." 




Årgång 2 




Gammaltestamentlig text: Exodus (Andra Mosebok) 14:21-22
Mose sträckte ut sin hand över havet, och Herren drev undan havet med en stark östanvind, som blåste hela natten. Så gjorde Han havet till torrt land. Vattnet klövs, och israeliterna gick torrskodda tvärs igenom havet, medan vattnet stod som en vägg på båda sidor.




Epistel: Titusbrevet 3:4-8
När Guds, vår Frälsares, godhet och kärlek till människorna blev uppenbara räddade Han oss – inte därför att vi gjort några rättfärdiga gärningar utan därför att Han är barmhärtig, och Han gjorde det med det bad som åter föder och förnyar genom den Helige Ande. Genom Jesus Kristus, vår Frälsare, har Han låtit Anden strömma över oss, för att vi genom Guds nåd skall bli rättfärdiga och, så som det är vårt hopp, vinna evigt liv. Det är ett ord att lita på.




Evangelium: Johannesevangeliet 1:29-34
När Johannes såg Jesus komma, sade han: "Se Guds lamm som tar bort världens synd. Det är om Honom jag har sagt: Efter mig kommer en som går före mig, ty han fanns före mig. Jag kände Honom inte, men för att Han skall bli sedd av Israel har jag kommit och döper med vatten." Och Johan nes vittnade och sade: "Jag har sett Anden komma ner från himlen som en duva och stanna över Honom. Jag kände Honom inte, men Han som sände mig att döpa med vatten sade till mig: 'Den som du ser Anden komma ner och stanna över, Han är den som döper med Helig Ande.' Jag har sett det, och jag har vittnat om att Han är Guds utvalde." 




Årgång 3




Gammaltestamentlig text: Genesis (Första Mosebok 7:11-23)
Det år då Noa blev 600 år, den sjuttonde dagen i andra månaden, den dagen bröt alla det stora djupets källor fram och himlens dammluckor öppnades, och regnet strömmade ner över jorden i fyrtio dagar och fyrtio nätter. Just den dagen gick Noa och hans söner Sem, Ham och Jafet in i arken, och med dem Noas hustru och hans tre sonhustrur, vidare alla de olika arterna av vilda djur och boskap, de olika arterna av det som krälar på jorden och av det som flyger, både fåglar och alla andra djur med vingar. Alla kom de in till Noa i arken, ett par av alla levande varelser. De kom, hanar och honor av alla slags djur, så som Gud hade befallt Noa. Och Herren stängde igen om honom. 
    Då kom floden över jorden. Den varade i fyrtio dagar, och det kom så mycket vatten att arken lyftes och flöt över jorden. Vattnet steg högt över jorden, och arken drev på vattnet. Allt högre steg vattnet över jorden, tills det täckte även de högsta bergen under himlen. Vattnet steg mer än sju meter över bergen. Hela myllret av varelser på jorden gick under: fåglar, boskap och vilda djur, allt liv som jorden vimlade av, och alla människor. Allt som levde och andades dog, alla varelser som levde på land. Herren utplånade allt som fanns till på jorden, människor och fyr fotadjur, kräldjur och himlens fåglar: allt utplånades från jorden. Kvar blev bara Noa och de som var med honom i arken. 




Epistel: Apostlagärningarna 8:26-39
En ängel från Herren sade till Filippos: "Gå nu vid middagstiden ut på vägen som leder från Jerusalem ner till Gaza. Den ligger öde." Han gick genast. Då kom där en etiopier som var mäktig hoveunuck hos Kandake, den etiopiska drottningen, och hade ansvaret för hela hennes skattkammare. Han hade farit till Jerusalem för att tillbe Gud och var nu på väg hem och satt i sin vagn och läste profeten Jesaja. An den sade till Filippos: "Gå fram till vagnen och håll dig intill den." Filippos skyndade fram, och när han hörde mannen läsa profeten Jesaja frågade han: "Förstår du vad du läser?" –  "Hur skulle jag kunna det utan att någon vägleder mig?" svarade mannen. Och han bad Filippos stiga upp och sätta sig bredvid honom. Skriftstället som han läste var detta: "Liksom ett får som leds till slakt, liksom ett lamm som är tyst inför den som klipper det öppnade han inte sin mun. Genom förödmjukelsen blev hans dom upphävd. Vem kan räkna hans efterkommande, när hans liv nu upp höjs från jorden?" Hovmannen frågade Filippos: "Säg mig, vem talar profeten om – sig själv eller någon annan?" Filippos tog då till orda, och med skriftstället som utgångspunkt förkunnade han budskapet om Jesus för honom. När de färdades vägen fram kom de till ett ställe med vatten, och hovmannen sade: "Här finns vatten. Är det något som hindrar att jag blir döpt?" Han lät stanna vagnen, och båda två, Filippos och hovmannen, steg ner i vattnet, och Filippos döpte honom. När de hade stigit upp ur vattnet ryckte Herrens Ande bort Filippos, och hovmannen såg honom inte mer; han fortsatte sin resa, fylld av glädje. 




Evangelium: Matteus 3:11-12
Johannes Döparen sade: "Jag döper er med vatten för omvändelsens skull. Men Han som kommer efter mig är starkare än jag, och jag är inte värdig att ta av Honom Hans sandaler. Han skall döpa er med Helig Ande och eld. Han har kastskoveln i handen och skall rensa den tröskade säden och samla vetet i sin lada, men agnarna skall Han bränna i en eld som aldrig slocknar." 




Psaltarpsalm: Psaltaren 66:5-12
Kom och se Guds väldiga gärningar, Hans väldiga verk bland människor. 
Han förvandlade havet till torr mark, de gick till fots genom floden. Låt oss glädjas över Honom. 
Han härskar för evigt i sin makt. Hans ögon vakar över folken, inga upp rorsmän skall resa sig. 
Han bevarar oss vid liv, Han låter inte våra fötter slinta. 
Du prövade oss, o Gud, Du renade oss som man renar silver. 
Du lät oss fastna i nätet, Du slog oss i bojor, Du lät människor rida fram över oss.
Vi gick genom eld och genom vatten, men Du förde oss ut i frihet.