Tjugoförsta söndagen efter Trefaldighet




”Samhällsansvar”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, genom Dig har allt på jorden blivit till. Se i nåd till allt som lider under orätt och förtryck. Herre, förbarma Dig
Förs        Herre, förbarma Dig
Präst        Kristus, i kärlek till världen utgav Du Dig själv. Skänk världen Din frid. Kristus, förbarma Dig
Förs        Kristus, förbarma Dig
Präst        Herre, i Dig ska allting en gång skapas på nytt. Hör Din skapelses längtan. Herre, förbarma Dig
Förs        Herre, förbarma Dig




Kollektbön
Herre vår Gud, Du som har satt oss att leva här i världen, lär oss att besinna vårt ansvar, så att vi alltid tjänar Dig och vår nästa.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Jorden är Herrens med allt vad den rymmer, * världen och alla som bor i den.
Det är Han som har lagt dess grund i havet * och fäst den över de strömmande vattnen




Inledningen i förbönen
Himmelske Fader, Du som gett oss ansvaret att bruka och bevara hela Din skapelse med alla dess ordningar, i Din Sons, vår Frälsares, namn kommer vi till Dig och ber




Slutbön i Ordets gudstjänst
Evige Fader, Du som gett oss uppdraget att förvalta jorden, lär oss att se vårt ansvar för den och för den mänsklighet Du så underbart har skapat.
Genom Jesus Kristus, vår Herre.




Bön efter kommunionen
Herre, vår Gud, låt gemenskapen i denna kärlekens måltid prägla våra liv, så att vi delar med oss av Dina gåvor till dem som lider brist. Låt Ditt folk bli ett hoppets tecken för hela vår värld. Genom Din Son Jesus Kristus, vår Herre.








________________
Årgång 1




Gammaltestamentlig text: Jeremia 29:4-7  
Så säger Herren Sebaot, Israels Gud, till alla de deporterade som Han fört bort från Jerusalem till Babylonien: ”Bygg er hus och bo i dem. Plantera trädgårdar och ät frukten från dem. Ta er hustrur och avla söner och döttrar, ta hustrur åt era söner och ge era döttrar åt män, så att de föder söner och döttrar. Bli flera där, inte färre! Gör allt för att den stad jag har deporterat er till skall blomstra, och be till Herren för den. Ty dess välgång är er välgång.” 




Epistel: Romarbrevet 13:7-10  
Ge alla vad ni är skyldiga dem, åt var och en det han skall ha: skatt, tullar, respekt, vördnad. Stå inte i skuld till någon, utom i er kärlek till varandra. Ty den som äls kar sin medmänniska har uppfyllt lagen. Buden Du skall inte begå äktenskapsbrott, Du skall inte dräpa, Du skall inte stjäla, Du skall inte ha begär och alla andra bud sammanfattas ju i ordet: Du skall älska din nästa som dig själv. Kärleken vållar inte din nästa något ont. Kärleken är alltså lagen i dess fullhet. 




Evangelium: Matteus 22:15-22  
Fariseerna gick bort och kom överens om att försöka få fast Jesus för något Han sade. De lät sina lärjungar och några av Herodes anhängare söka upp Honom och säga: ”Mästare, vi vet att Du är uppriktig och verkligen lär oss Guds väg. Du faller inte undan för någon och ser inte till personen. Säg oss vad Du anser: är det rätt eller inte att betala skatt till kejsaren?” Jesus märkte deras onda avsikt och sade: ”Hycklare, varför vill ni sätta mig på prov? Visa mig ett mynt som man betalar skatt med.” De räckte Honom en denar, och Han frågade: ”Vems bild och namn är det här?” – ”Kejsarens”, svarade de. Då sade Han till dem: ”Ge då kejsaren det som tillhör kejsaren och Gud det som tillhör Gud.” När de hörde detta blev de häpna. De lät Honom vara och gick sin väg. 








Årgång 2




Gammaltestamentlig text: Deuteronomium (5e Mosebok) 24:17-22
Mose sade: ”Du skall inte vränga rätten för invandraren eller den faderlöse, och en änkas kläder skall du inte ta som pant. Kom ihåg att du själv en gång var slav i Egypten och att Herren, din Gud, befriade dig därifrån. Där för ger jag dig denna befallning att följa. 
Om du glömmer en kärve när du skördar din åker, skall du inte gå tillbaka och hämta den utan lämna kvar den åt invandraren, den faderlöse och än kan. Då skall Herren, din Gud, välsigna dig i allt du gör. När du har slagit ner dina oliver skall du inte söka igenom grenarna efter fler utan lämna det som är kvar åt invandraren, den faderlöse och änkan. När du har plockat druvorna i din vingård skall du inte göra någon efterskörd utan lämna det som är kvar åt invandraren, den faderlöse och änkan. Kom ihåg att du själv en gång var slav i Egypten. Därför ger jag dig denna befallning att följa.”




Epistel: Jakobs brev 2:1-8
Gör inte skillnad på människor, ni som tror på vår förhärligade Herre Jesus Kristus. Tänk om det i er synagoga kommer in en man med guldringar på fingrarna och vita kläder och samtidigt en fattig man i smut siga kläder. Om ni då bara har ögon för den finklädde och säger till honom: ”Här är en bra plats för dig”, men till den fat tige: ”Ställ dig där borta”, eller ”Sätt dig på golvet vid mina fötter” – gör ni då inte åtskillnad och fäller orätta domar? 
Hör på, mina kära bröder: har inte Gud utvalt dem som är fattiga i värl dens ögon och skänkt dem trons skatter och arvsrätt till det rike Han har lovat dem som älskar Honom? Ändå visar ni förakt för den fattige. Är det inte de rika som förtrycker er och släpar er till domstolarna? Är det inte de som smädar det härliga namn som har uttalats över er? 
Om ni uppfyller lagens kungsbud, det som enligt skriften lyder: Du skall älska din nästa som dig själv, då gör ni rätt.




Evangelium: Lukas 19:1-10
Jesus kom in i Jeriko och gick genom staden. Där fanns en man som hette Sackaios, och han hade hand om tullen och han var rik. Han ville gärna se vem denne Jesus var men kunde inte för folkmassan, för han var liten till växten. Han sprang i förväg och klättrade upp i en sykomor för att kunna se Honom, eftersom Han skulle gå förbi där. När Jesus kom dit såg Han upp mot honom och sade: ”Skynda dig ner, Sackaios, i dag skall jag gästa ditt hem.” 
Sackaios skyndade sig ner och tog emot Honom med glädje. Alla som såg det mumlade förargat: ”Han har tagit in hos en syndare.” Men Sackaios ställde sig upp och sade till Herren: ”Hälften av vad jag äger, Herre, skall jag ge åt de fattiga. Och har jag pressat ut pengar av någon skall jag betala igen det fyrdubbelt.” Jesus sade till honom: ”I dag har räddningen nått detta hus – han är också en son till Abraham, och Människosonen har kommit för att söka efter det som var förlorat och rädda det.”








Årgång 3




Gammaltestamentlig text: Exodus (Andra Mosebok) 23:1-9 
Du skall inte sprida falska rykten. Gör inte gemensam sak med den skyldige genom att vittna falskt. Du skall inte följa mängden i det som är ont och inte ge efter för den så att du förvränger sanningen, när du vittnar i någon sak. Du skall inte vara partisk för den fattige i hans sak. 
Om du träffar på din fiendes oxe eller åsna som har kommit vilse, skall du föra den tillbaka till honom. Och om du ser att din oväns åsna har segnat ner under sin börda, får du inte lämna honom utan hjälp: du måste hjälpa honom att lasta av djur et. Du skall inte vränga rätten för den fattige. Avhåll dig från falska anklagelser som kan bli döden för den oskyldige, den som har rätt, ty jag frikänner inte den skyldige. Du skall inte ta mutor, ty mutor gör den klarsynte blind och fördärvar saken för den som har rätt. 
En invandrare får du inte förtrycka. Ni vet hur det är att vara invandrare, ni var ju själva invandrare i Egypten. 




Epistel: 2 Korintierbrevet 8:9-15 
Ni känner vår Herre Jesu Kristi stora gåva: Han, som var rik, blev fattig för er skull, för att ni skulle bli rika genom Hans fattigdom. Det är ett råd jag ger er, och det kan ni ha nytta av, ni som i fjol påbörjade arbetet, och det med god vilja. Fullfölj nu arbetet, så att resultatet svarar mot den goda viljan – allt efter er förmåga. Har någon bara den goda viljan, så är han välkommen med vad han har och bedöms inte efter vad han inte har. Meningen är ju inte att andra skall få det bättre och ni få det svårt. Nej, det är en fråga om jämvikt; nu skall ert överflöd avhjälpa deras brist, för att en annan gång deras över flöd skall avhjälpa er brist. Så blir det jämvikt, som det står skrivet: Han med mycket fick inte för mycket, han med litet fick inte för litet.




Evangelium: Matteus 12:15-21
Många följde med Jesus, och Han botade alla och förbjöd dem strängt att avslöja vem Han var, för att det som sagts genom profeten Jesaja skulle uppfyllas: Detta är min tjänare som jag har utvalt, den som jag älskar och som min själ har sin glädje i. Jag skall låta min Ande komma över Honom, och Han skall förkunna rätten för folken. Han skall inte träta och ropa, och ingen skall höra Hans röst på gatorna. Han skall inte bryta av det knäckta strået eller släcka den tynande lågan, utan Han skall en dag föra rätten till seger. Och Hans namn skall ge folken hopp.








Psaltarpsalm: Psaltaren 40:14-18
Jag ber Dig, Herre, befria mig! Herre, skynda till min hjälp! 
Skam och smälek må drabba alla som vill beröva mig livet. Låt dem vika tillbaka med vanära, de som vill mig ont.  
Må de rysa av skam, de som nu skrattar hånfullt åt mig. Men alla som kommer till Dig skall jubla av glädje över Dig. 
De som längtar efter Din hjälp skall alltid säga: "Herren är stor." 
Jag är betryckt och fattig. Herre, skynda till mig! 
Min hjälp och min räddare är Du. Min Gud, dröj inte!