Femte söndagen i Påsktiden








”Att växa i tro”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, i Din kärlek blev Du som en av oss, helga våra liv. Herre, förbarma Dig
Förs        Herre, förbarma Dig
Präst        Kristus, i Din kärlek gav Du Ditt liv för oss, helga vår död. Kristus, för barma Dig
Förs        Kristus, förbarma Dig
Präst        Herre, i Din kärlek öppnade Du himlen för oss, ge oss Ditt eviga liv. Herre, förbarma Dig
Förs        Herre, förbarma Dig








Kollektbön
Kärlekens Gud, Du som sände Din Son i världen,
bevara oss i Din kärlek,
så att vår glädje blir fullkomlig.
Genom Din Son Jesus Kristus, vår Herre








Psaltarversikel, verserna. Antifon föregår, ingår mellan verserna och avslutar.
Herren är min andel, min bägare. * Du bestämmer mitt öde.
Du visar mig vägen till liv, hos Dig finns glädjens fullhet, * ständig ljuvlighet i Din högra hand.








Inledningen i förbönen
Himmelske Fader, Du som så älskade världen att Du gav den Din ende Son, för att vi ska förbli i Honom och därmed förbli i Dig och Din kärlek, i Hans namn kom mer vi till Dig och ber.








Slutbön i Ordets gudstjänst
Allsmäktige Gud, hjälp oss att växa i tro, hopp och kärlek, till dess våra liv en gång fullkomnas i himmelen. Genom Jesus Kristus, Din Son, vår levande Herre.








Bön efter kommunionen
Lovad vare Du, Helige Gud, som i nattvardens sakrament kommer till oss med livets bröd och välsignelsens kalk, förbli i oss, hjälp oss att leva i Din kärlek och låt oss bära den frukt som består. Genom Din Son Jesus Kristus, vår Herre.








________________
Årgång 1








Gammaltestamentlig text: Hosea 11:1-4
Herrens ord kom till Hosea: När Israel var ung fick jag honom kär, och från Egypten kallade jag min son. Men ju mer jag kallar på dem, desto mer går de bort från mig. De offrar åt baalsgudarna och tänder offereld åt belätena. Ändå var det jag som lärde Efraim gå och jag som tog dem i mina armar, men de förstod inte att jag botade dem. Med trofasthetens band drog jag dem, med kärlekens rep. Jag var som den som lyfter upp ett barn till kinden. Jag böjde mig ner och gav dem att äta. 








Epistel: Första Johannesbrevet 4:10-16
Detta är kärleken: inte att vi har älskat Gud utan att Han har älskat oss och sänt sin Son som försoningsoffer för våra synder. 
Mina kära, om Gud har älskat oss så, måste också vi älska varandra. Ingen har någonsin sett Gud. Men om vi älskar varandra är Gud alltid i oss, och Hans kärlek har nått sin fullhet i oss. Han har gett oss sin Ande, och därför vet vi att vi förblir i Honom och Han i oss. Vi har sett och kan vittna om att Fadern har sänt sin Son att rädda världen. Om någon bekänner att Jesus är Guds Son förblir Gud i honom och han i Gud. Och vi har lärt känna den kärlek som Gud har till oss och tror på den. Gud är kärlek, och den som förblir i kärleken förblir i Gud och Gud i honom. 








Evangelium: Johannes 16:5-11
Jesus sade: ”Nu går jag till Honom som har sänt mig, och ingen av er frågar mig: Vart går Du? utan det jag har sagt er fyller era hjärtan med sorg. Men jag säger er sanningen: det är för ert bästa som jag lämnar er. Ty om jag inte lämnar er kommer inte Hjälparen till er. Men när jag går skall jag sända Honom till er, och när Han kommer skall Han visa världen vad synd och rättfärdighet och dom är. Synd: de tror inte på mig. Rättfärdighet: jag går till Fadern, och ni ser mig inte längre. Dom: denna världens härskare är dömd.” 








Årgång 2












Årgång 2




Gammaltestamentlig text: Hosea 14:5-9
Herrens ord kom till Hosea: Jag skall bota dem från deras trolöshet, jag skall älska dem av hjärtat, min vrede har vänt sig från dem. Jag skall bli som dagg för Israel, och han skall blomstra som en lilja, slå rot som en poppel och skjuta nya skott.    Hans prakt skall vara som olivträdets, hans doft som Libanons. De skall åter få bo i hans skugga, de skall frodas som en trädgård och blomstra som en vinstock. Han skall bli ryktbar som Libanons vin. Vad har Efraim mer med avgudarna att skaffa? Jag är den som ger svar och vakar över honom. Jag är som en grönskande cypress. Från mig får du din frukt.
 
Epistel: Första Johannesbrevet 3:18-24  
Mina barn, låt oss inte älska med tomma ord utan med handling och sanning. Då förstår vi att vi är sanningens barn, och om vårt hjärta dömer oss kan vi inför Honom övertyga det om att Gud är större än vårt hjärta och förstår allt. Mina kära, om hjärtat inte dömer oss kan vi stå frimodiga inför Gud. Och vad vi än ber om får vi av Honom, eftersom vi håller Hans bud och gör det som behagar Honom. Och detta är Hans bud: att vi skall tro på Hans Son Jesu Kristi namn och älska varandra så som Han har befallt oss. Den som håller Guds bud förblir i Gud och Gud i honom. Och att Han förblir i oss vet vi av Anden som Han har gett oss.








Evangelium: Johannes 15:10-17  
Jesus sade: ”Om ni håller mina bud blir ni kvar i min kärlek, så som jag har hållit min faders bud och är kvar i Hans kärlek. 
Detta har jag sagt er för att min glädje skall vara i er och er glädje bli fullkomlig. Mitt bud är detta: att ni skall älska varandra så som jag har älskat er. Ingen har större kärlek än den som ger sitt liv för sina vänner. Ni är mina vänner om ni gör vad jag befaller er. Jag kallar er inte längre tjänare, ty en tjänare vet inte vad hans herre gör. Jag kallar er vänner, därför att jag har låtit er veta allt vad jag har hört av min fader. Ni har inte utvalt mig, utan jag har utvalt er och bestämt er till att gå ut i världen och bära frukt, frukt som består, och då skall Fadern ge er vad ni än ber Honom om i mitt namn. Detta befaller jag er: att ni skall älska varandra.” 








Årgång 3












Årgång 3




Gammaltestamentlig text: Jesaja 57:15-16
Så säger Han som är hög och upphöjd, Han som tronar i evighet och vars namn är heligt: Jag tronar upphöjd och helig men finns hos den modlöse och försagde. Jag ger de försagda mod, ger de modlösa kraft. Jag skall inte ständigt hålla räfst, inte vredgas för evigt – då skulle livs anden förgås, de levande väsen jag skapat. 








Epistel: Galaterbrevet 5:13-18
Ni är ju kallade till frihet, bröder. Låt bara inte den friheten ge köttet något tillfälle, utan tjäna varandra i kärlek. Hela lagen sammanfattas i detta enda bud: Du skall älska din nästa som dig själv. Men om ni biter och sliter i varandra är det fara värt att ni gör slut på varandra. 
Nej, säger jag, låt Anden leda er, så ger ni aldrig efter för köttets be gär. Köttet är fiende till Anden och Anden till köttet. De två ligger i strid så att ni inte kan göra det ni vill. Men om Anden får styra er står ni inte längre under lagen. 








Evangelium: Johannes 17:9-17
Jesus sade: ”Jag ber för dem. Jag ber inte för världen utan för dem som Du har gett mig, eftersom de är Dina. Allt mitt är Ditt och allt Ditt är mitt, och jag har förhärligats genom dem. Jag är inte längre kvar i världen, men de är kvar i världen och jag kommer till Dig. Helige fader, bevara dem i Ditt namn, det som Du har gett mig, så att de blir ett, liksom vi är ett. Medan jag var hos dem bevarade jag dem i Ditt namn, som Du har gett mig. Och jag skyddade dem, och ingen av dem gick under utom undergångens man, ty Skriften skulle uppfyllas. Nu kommer jag till Dig, men detta säger jag medan jag är i världen, för att de skall få min glädje helt och fullt. 
Jag har gett dem Ditt ord, och världen har hatat dem därför att de inte tillhör världen, liksom inte heller jag tillhör världen. Jag ber inte att Du skall ta dem ut ur världen utan att Du skall bevara dem för det onda. De tillhör inte världen, liksom inte heller jag tillhör världen. Helga dem genom sanningen; Ditt ord är sanning.” 
















Psaltarpsalm: Psaltaren 98:1-8
Sjung till Herrens ära, sjung en ny sång, ty Han har gjort underbara ting. 
Han vann seger med sin starka hand, med sin heliga arm. 
Herren har visat att Han räddar, folken fick skåda Hans seger. 
Med godhet och trofasthet har Han tänkt på Israels folk. Hela jorden har sett att vår Gud räddar. 
Hylla Herren, hela världen, brist ut i jubel och sång! 
Sjung till lyra för Herren, låt lyrans strängar klinga! 
Blås i trumpeter och horn, hylla konungen, Herren! 
Havet skall brusa och allt det rymmer, världen och alla som bor i den. 
Floderna skall klappa händer, bergen skall jubla tillsammans.
<!--stackedit_data:
eyJoaXN0b3J5IjpbLTExODYwMzUwOTJdfQ==
-->