Palmsöndagen




”Vägen till korset”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som var lydig intill döden på korset, ge oss Ditt sinnelag. Herre, förbarma Dig
Förs        Herre, förbarma Dig
Präst        Kristus, Du som dog på korset för att vi skulle få frid, låt Ditt offer försona oss med Dig. Kristus, förbarma Dig
Förs        Kristus, förbarma Dig
Präst        Herre, Du som upphöjd över jorden drar alla till Dig, lär oss att bekänna Ditt namn. Herre, förbarma Dig
Förs        Herre, förbarma Dig




Kollektbön
Allsmäktige, evige Gud, Du som gav oss en förebild i ödmjukhet när Du lät Din Son bli människa och lida döden på korset,
lär oss lydnad för Din vilja,
så att vi får del i Hans uppståndelse.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Herren är nära de förtvivlade * de modlösa hjälper Han
Den rättfärdige drabbas av mycket ont * men Herren räddar honom från allt




Inledningen i förbönen
Himmelske Fader, Du som genom Din Son har öppnat vägen till det him melska Jerusalem, i Hans namn kommer vi till Dig och ber.




Slutbön i Ordets gudstjänst
Lovad vare Du, himmelske Fader, som utgivit Din Son till hela världens frälsning,
låt, genom Hans seger, världen finna frid, och ge åt oss alla det eviga livet.
Genom Honom, Jesus Kristus, vår Herre.




Bön efter kommunionen
Allsmäktige Gud, vi tackar Dig för att Din Son här har kommit till oss i bröd och vin och ber att Du ger oss Hans ödmjukhet och lydnad.  Låt oss med Honom nå den härlighet som Han vann åt oss med sitt lidande och sin död.
Genom Honom, Jesus Kristus, vår Herre och Gud, som med Dig och den Helige Ande lever och regerar från evighet till evighet.
________________
Matteusserien




Gammaltestamentlig text: Jesaja 56:6-8
Främlingar som sluter sig till Herren och vill göra tjänst hos Honom, älska Herrens namn och vara Hans tjänare, ja, alla som iakttar sabbaten och inte vanhelgar den och håller fast vid mitt förbund får komma till mitt heliga berg och glädjas i mitt bönehus, och deras brännoffer och slaktoffer skall jag ta emot på mitt altare. Mitt hus skall kallas ett bönens hus för alla folk. Detta är Herren Guds ord, Han som samlar det skingrade Israel: Ännu fler skall jag samla till dem som redan är sam lade.




Epistel: Efesierbrevet 2:12-16 
Kom ihåg att ni på den tiden var utan Kristus, utanför medborgarskapet i Israel, utan del i förbunden och deras löfte, utan hopp och utan Gud när ni levde i världen. Men nu, tack vare Kristus Jesus, har ni som en gång var långt borta kommit nära, genom Kristi blod. Ty Han är vår fred, Han har med sitt liv på jorden gjort de två lägren till ett och rivit skiljemuren, fiend skapen. Han har upphävt lagen med dess bud och stadgar för att i sin per son skapa en enda människa av de två, en ny männi ska, och så stifta fred. I en enda kropp försonade Han de båda med Gud genom korset, då Han i sin person dödade fiendskapen.




Evangelium: Matteus 21:1-11 
När de närmade sig Jerusalem och kom till Betfage vid Olivberget skickade Jesus i väg två lärjungar och sade till dem: ”Gå bort till byn där framme, så hittar ni genast ett åsnesto som står bundet med ett föl bredvid sig. Ta dem och led hit dem. Om någon säger något skall ni svara: Herren behöver dem, men Han skall strax skicka tillbaka dem.” Detta hände för att det som sagts genom profeten skulle upp fyllas: Säg till dotter Sion: Se, din konung kom mer till dig, ödmjuk och ridande på en åsna och på ett föl, ett lastdjurs föl.
Lärjungarna gick bort och gjorde så som Jesus hade sagt åt dem. De hämtade åsnan och fölet och lade sina mantlar på dem, och Han satt upp. Många i folkmas san bredde ut sina mantlar på vägen, andra skar kvistar från träden och strödde dem på vägen. Och folket, både de som gick före och de som följde efter, ropade: ”Hosi anna Davids son! Välsignad är Han som kommer i Herrens namn. Hosianna i höj den!” När Han drog in i Jeru salem blev det stor uppståndelse i hela staden, och man frågade: ”Vem är Han?” Och folket svarade: ”Det är profeten Jesus från Nasa ret i Galileen.”








Markusserien




Gammaltestamentlig text: Exodus (Andra Mosebok) 13:6-10
Mose sade till folket: ”I sju dagar skall du äta osyrat bröd, och den sjunde dagen skall det hållas en fest till Herrens ära. Alla de sju dagarna skall du äta osyrat bröd, ingenting syrat får finnas hos dig och ingen surdeg någonstans i ditt land. Den dagen skall du säga till din son: 'Detta sker till minne av det som Herren gjorde för mig då jag drog ut ur Egypten.' Som ett märke på handen och ett tecken på pannan skall detta påminna dig om att Herren förde dig ut ur Egypten med sin starka hand, så att Hans lag alltid är på dina läppar. Du skall följa denna stadga år efter år vid den bestämda tiden.” 




Epistel: Hebreerbrevet 2:14-18
Då nu barnen är av kött och blod måste Han på samma sätt bli människa, för att Han genom sin död skulle göra dödens herre, djävulen, maktlös och befria alla dem som genom sin fruktan för döden varit slavar hela sitt liv. Det är ju inte änglar Han tar sig an. Nej, Abrahams ättlingar tar Han sig an, och därför måste Han i allt bli lik sina bröder för att bli en barmhärtig och trogen överstepräst inför Gud och kunna sona folkets synder. Eftersom Han själv har prövats och lidit kan Han hjälpa dem som prövas. 




Evangelium: Markus 11:1-11
När de närmade sig Jerusalem och var vid Betfage och Betania vid Olivberget skickade Jesus i väg två av sina lärjungar och sade till dem: ”Gå bort till byn där framme. När ni kommer in i den hittar ni genast en ungåsna som står bunden där, en som ännu ingen har suttit på. Ta den och led hit den. Om någon frågar er vad ni gör, så svara: Herren behöver den, och Han skall strax skicka tillbaka den.” De gav sig i väg och såg en ungåsna stå bunden ute på gatan vid en port, och de tog den. Några av dem som stod där frågade: ”Vad gör ni? Tar ni åsnan?” Lärjungarna sva rade som Jesus hade sagt, och då lät man dem gå. De ledde åsnan till Jesus och lade sina mantlar på den, och Han satte sig upp på den. Och många bredde ut sina mantlar på vägen, andra strödde ut löv som de tog från träden runt om. Och de som gick före och de som följde efter ropade: ”Hosianna! Välsignad är Han som kom mer i Herrens namn. Välsignat vår fader Davids rike som nu kommer! Hosianna i höj den!” 
Så kom Han in i Jerusalem och gick till templet. Och när Han hade sett på allt vände Han tillbaka till Betania med de tolv, eftersom det redan var sent. 








Lukasserien




Gammaltestamentlig text: Jesaja 50:5-10
När Herren Gud öppnade mina öron gjorde jag inte motstånd, drog mig inte undan. Jag lät dem prygla min rygg och slita mig i skägget, jag gömde inte ansiktet när de skymfade mig och spottade på mig. Herren Gud hjälper mig, därför känner jag inte skymfen, därför gör jag mitt ansikte hårt som flinta, jag vet att jag inte blir sviken. Han som skaffar mig rätt är nära. Vem söker sak med mig? Låt oss mötas inför rätta. Vem vågar vara min motpart? Må han stiga fram. Ja, Herren Gud hjälper mig, vem kan då få mig fälld? De blir som utslitna kläder, malen skall äta upp dem.  Vem bland er fruktar Herren och lyssnar på Hans tjänare, som vandrar i mörker utan en strimma av ljus men sätter sin lit till Herrens namn och förtröstar på sin Gud? 




Epistel: Romarbrevet 5:1-5
Då vi nu har gjorts rättfärdiga genom tro har vi frid med Gud genom vår herre Jesus Kristus. Han har gett oss tillträde till den nåd som vi nu lever i, och vi är stolta över hoppet att få del av Guds härlighet. Mer än så, vi är stolta över våra lidanden, eftersom vi vet att lidandet skapar uthållighet, uthålligheten fasthet och fastheten hopp. Och hoppet sviker oss inte, ty Guds kärlek har ingjutits i våra hjärtan genom att Han har gett oss den Helige Ande. 




Evangelium: Lukas 19:28-40
Jesus gick framför dem upp mot Jerusalem. 
När Han närmade sig Betfage och Betania vid det berg som kallas Oliv berget, skickade Han i väg två av lärjungarna och sade: ”Gå till byn rakt framför er. När ni kommer in i den skall ni finna en ungåsna som står bunden där, en som ännu ingen har suttit på. Ta den och led hit den. Om någon frågar er varför ni tar den skall ni svara: Herren behöver den.” De båda lärjungarna gav sig i väg och fann allt vara som Han hade sagt. När de skulle ta åsnan sade de som ägde den: ”Varför tar ni åsnan?” De svarade: ”Herren behöver den.” Och de ledde den till Jesus och lade sina mantlar på den och hjälpte Honom upp. Där Han kom ridande bredde folk ut sina mantlar på vägen. 
Då Han närmade sig staden och var på väg ner från Olivberget började hela skaran av lärjungar i sin glädje ljudligt prisa Gud för alla de underverk de hade sett: ”Väl signad är Han som kommer, konungen, i Herrens namn. Fred i himlen och ära i höjden.” 
Några fariseer i folkmassan sade då till Honom: ”Mästare, säg åt Dina lärjungar att sluta.” Han svarade: ”Jag säger er att om de tiger kommer stenarna att ropa.” 








Johannesserien




Gammaltestamentlig text: Sakarja 2:10-13
Gläd dig och jubla, dotter Sion! Se, jag kommer och tar min boning hos dig, säger Herren. Många folk skall den dagen sluta sig till Herren och bli mitt folk. Jag tar min boning hos dig. Då skall du inse att Herren Sebaot har sänt mig till dig. Herren skall ta Juda i besittning som sin del av den heliga mar ken. Än en gång utväljer Han Jerusalem. 
Var stilla inför Herren, allt levande, Han bryter upp från sin heliga bo ning.




Epistel: Filipperbrevet 2:5-11
Låt det sinnelag råda hos er som också fanns hos Kristus Jesus. Han ägde Guds gestalt men vakade inte över sin jämlikhet med Gud, utan avstod från allt och antog en tjänares gestalt då Han blev som en av oss. När Han till det yttre hade blivit människa, gjorde Han sig ödmjuk och var lydig ända till döden, döden på ett kors. 
Därför har Gud upphöjt Honom över allt annat och gett Honom det namn som står över alla andra namn, för att alla knän skall böjas för Jesu namn, i himlen, på jor den och under jorden, och alla tungor bekänna att Jesus Kristus är Herre, Gud Fa dern till ära.
 
Evangelium: Johannes 12:1-16
Sex dagar före påsken kom Jesus till Betania, där Lasaros bodde, han som Jesus hade uppväckt från de döda. Man ordnade där en måltid för Honom; Marta passade upp, och Lasaros var en av dem som låg till bords med Honom. 
Maria tog då en hel flaska dyrbar äkta nardusbalsam och smorde Jesu fötter och torkade dem sedan med sitt hår, och huset fylldes av doften från denna balsam. 
Men Judas Iskariot, en av lärjungarna, den som skulle förråda Honom sade: ”Var för sålde man inte oljan för trehundra denarer och gav till de fat tiga?” Detta sade han inte för att han brydde sig om de fattiga utan för att han var en tjuv; han hade hand om kassan och tog av det som lades dit. Men Jesus sade: ”Låt henne vara, hon har sparat sin balsam till min be gravningsdag. De fattiga har ni alltid bland er, men mig har ni inte alltid.” 
En stor mängd judar fick reda på att Jesus var där, och de kom dit inte bara för Hans skull utan också för att få se Lasaros, som Han hade upp väckt från de döda. Översteprästerna bestämde sig då för att döda Lasaros också, eftersom så många judar för hans skull gick ifrån dem och trodde på Jesus.
Nästa dag, när de många som hade kommit till högtiden fick höra att Jesus var på väg till Jerusalem, tog de palmkvistar och gick ut för att möta Honom. Och de ropade: ”Hosianna! Välsignad är Han som kommer i Her rens namn, Han som är Israels konung.” Jesus fick tag i en åsna och satte sig på den, som det står skrivet: ”Frukta inte, dotter Sion. Se din konung kommer, sittande på en ungåsna.” (Lär jungarna förstod först inte detta, men när Jesus hade förhärligats, kom de ihåg att som det stod skrivet om Honom, så hade man gjort med Honom.) 




Psaltarpsalm: Psaltaren 118:19-29
Öppna för mig rättfärdighetens portar! Jag vill gå in och tacka Herren. 
Här är Herrens port, här får Hans trogna gå in. 
Jag tackar Dig för att Du hörde min bön och blev min räddning. 
Stenen som husbyggarna ratade har blivit en hörnsten. 
Detta är Herrens eget verk, det står för våra ögon som ett under. 
Detta är dagen då Herren grep in. Låt oss jubla och vara glada! 
Herre, hjälp oss! Herre, ge framgång! 
Välsignad Han som kommer i Her rens namn! Vi välsignar er från Herrens hus. 
Herren är Gud. Han gav oss ljus. Ordna er till procession, med kvistar i händerna, ända till altarets horn! 
Du är min Gud, jag vill tacka Dig. Min Gud, jag vill höja Ditt lov. 
Tacka Herren, ty Han är god, evigt varar Hans nåd.