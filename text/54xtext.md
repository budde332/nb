Tolfte söndagen efter Trefaldighet








### Friheten i Kristus








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som är Guds Messias, sänd att förkunna befrielse för de fångna, öppna våra hjärtan för Din sanning. Herre, förbarma Dig
Förs        Herre, förbarma Dig
Präst        Kristus, Du som är och verkar i Befrielsens kyrka, uppfyll Dina löften på oss. Kristus, förbarma Dig
Förs        Kristus, förbarma Dig
Präst        Herre, Du som en gång ska komma åter och lösa hela skapelsen från slaveriet under förgängelsen, kom, Herre, kom snart. Herre, förbarma Dig
Förs        Herre, förbarma Dig








Kollektbön
Herre vår Gud, Du som befriat Ditt folk, 
lär oss att med ansvar bruka den frihet Du ger oss, 
så att vi lovsjunger Dig, tjänar vår nästa och vårdar Din skapelse.
Genom Din Son Jesus Kristus, vår Herre.
Psaltarversikel, verserna. Antifon föregår, ingår mellan verserna och avslutar.
Försångare        Ur djupen ropar jag till Dig, Herre, Herre, hör mitt rop * lyssna när jag bönfaller Dig
Försångare        Hoppas på Herren, ty hos Herren finns nåd * Han är den som befriar








Inledningen i förbönen
Himmelske Fader, Du som genom Din Sons frälsningsgärning ger oss fri heten att vara Dina barn, i Hans namn kommer vi till Dig och ber:








Slutbön i Ordets gudstjänst
Herre vår Gud, återställ vår förlorade frihet och omskapa och förvandla oss, så att vi blir en ny skapelse i enlighet med Din vilja. Genom Jesus Kristus, vår Herre.








Bön efter kommunionen
Gör oss verkligt fria, Herre Kristus, genom sanningens ord som vi hört och odöd lighetens sakrament som vi tagit emot. 
Lär oss att tjäna varandra i kärlek och låt oss en gång fullt ut få dela befrielsens glädje med Dig och alla Dina trogna i himmelrikets gemenskap.
Du som med Fadern och den Helige Ande lever och verkar i evighet.








________________
### Årgång 1








Gammaltestamentlig text: Exodus (Andra Mosebok) 4:10-17  
Mose sade: ”Förlåt Din tjänare, Herre, men jag har inte ordet i min makt. Det har jag aldrig haft, inte heller sedan Du talat till mig. Orden kommer trögt och tveksamt.” Herren svarade: ”Vem har gett människan hennes mun? Vem är det som gör henne stum eller döv, seende eller blind? Är det inte jag, Herren? Gå nu, jag skall själv vara med dig när du talar och lära dig vad du skall säga.” 
Men Mose vädjade: ”Herre, jag ber Dig, sänd bud med någon annan, vem Du vill.” Då blev Herren vred på honom och sade: ”Du har ju din bror Aron, leviten. Han kan tala, det vet jag. Han är redan på väg för att möta dig, och han blir glad att få se dig. Tala med honom och lägg orden i hans mun. Jag skall själv vara med både dig och honom när ni talar och visa er vad ni skall göra. Han skall tala till folket för din räkning; så blir han din mun och du blir hans gud. Och staven skall du ha i handen, det är med den du skall utföra tecknen.” 








Epistel: Andra Korinthierbrevet 3:4-8  
En sådan tillit till Gud har jag genom Kristus. Det är inte så att jag skulle förmå tänka ut något på egen hand, något som kommer från mig. Nej, min förmåga kom mer från Gud. Han har gett mig förmågan att vara tjänare åt ett nytt förbund, som inte är bokstav utan är ande. Ty bokstaven dödar, men Anden ger liv. 
Redan dödens tjänst, som byggde på bokstäver inhuggna i stentavlor, tillkom under en sådan härlighet att israeliterna måste vända bort blicken från Moses ansikte; så stark var strålglansen från hans ansikte, fast den snart försvann. Hur mycket större härlighet skall då inte omge Andens tjänst! 








Evangelium: Markus 7:31-37  
Jesus lämnade trakten kring Tyros och gick över Sidon till Galileiska sjön, i Dekapolisområdet. Där kom de till Honom med en man som var döv och knappt kunde tala, och de bad Jesus lägga sin hand på honom. Han tog honom avsides från folket och stack fingrarna i hans öron och spottade och rörde vid hans tunga. Sedan såg han upp mot himlen, andades djupt och sade till honom: ”Effata!” (det betyder: Öppna dig!). Med ens öppnades mannens öron och hans tunga löstes och han talade riktigt. Jesus förbjöd dem att berätta det för någon. Men ju mer Han förbjöd dem, desto ivrigare spred de ut det. Och alla blev överväldigade och sade: ”Allt Han har gjort är bra: de döva får Han att höra och de stumma att tala.”
 




### Årgång 2




Gammaltestamentlig text: Jesaja 38:1-6  
Vid denna tid blev Hiskia allvarligt sjuk, och profeten Jesaja, Amos son, kom till honom och sade: ”Så säger Herren: Se om ditt hus. Du ligger för döden, du kom mer inte att överleva.” Då vände Hiskia ansiktet mot väggen och bad: ”Herre, tänk på att jag troget och av hela mitt hjärta har hållit mig till Dig. Jag har gjort det som är gott i Dina ögon.” Och han grät häftigt. Herrens ord kom till Jesaja: ”Gå och säg till Hiskia: Så säger Herren, din fader Davids Gud: Jag har hört din bön och sett dina tårar. Jag lägger ytterligare femton år till ditt liv, och jag skall rädda dig och denna stad ur den assyriske kungens hand, ja, jag skall värna denna stad.” 








Epistel: Romarbrevet 8:18-23
Jag menar att våra lidanden i denna tid ingenting betyder mot den härlighet som skall uppenbaras och bli vår. Ty skapelsen väntar otåligt på att Guds söner skall uppenbaras. Allt skapat har lagts under tomhetens välde, inte av egen vilja utan på grund av honom som vållade det, men med hopp om att också skapelsen skall be frias ur sitt slaveri under förgängelsen och nå den frihet som Guds barn får när de förhärligas. 
Vi vet att hela skapelsen ännu ropar som i födslovåndor. Och till och med vi, som har fått Anden som en första gåva, också vi ropar i vår väntan på att Gud skall göra oss till söner och befria vår kropp. 








Evangelium: Lukas 13:10-18  
En gång undervisade Jesus i en synagoga på sabbaten. Där fanns en kvinna som hade plågats av en sjukdomsande i arton år. Hon var krokryggig och kunde inte räta på sig. När Jesus fick se henne kallade han på henne och sade: ”Kvinna, du är fri från din sjukdom”, och så lade Han sina händer på henne. Genast kunde hon räta på sig, och hon prisade Gud. 
Men synagogföreståndaren, som förargade sig över att Jesus botade på sabbaten, sade till folket: ”Det finns sex dagar då man skall arbeta. På dem kan ni komma och bli botade, men inte under sabbaten.” Herren svarade honom: ”Hycklare, finns det någon av er som inte löser sin oxe eller åsna från krubban också på sabbaten och leder ut och vattnar den? Men här är en Abrahams dotter som Satan har hållit bun den i arton år. Skulle hon inte få lösas från sin boja på sabbaten?” Dessa ord kom alla Hans motståndare att skämmas, men folket gladde sig över allt det underbara som Han gjorde. 








### Årgång 3









Gammaltestamentlig text: Exodus (2a Mosebok) 23:10-12
Sex år skall du beså din jord och bärga dess gröda, men det sjunde året skall du låta marken vila och ligga i träda. Då kan de fattiga i ditt folk få sin föda från den. Det som blir över kan de vilda djuren äta. Så skall du också göra med din vingård och dina olivträd. 
Sex dagar skall du arbeta, men den sjunde dagen skall du upphöra med arbetet, så att din oxe och åsna får vila och slavkvinnans son och invandraren får hämta krafter








Epistel: Galaterbrevet 4:31-5:6
Vi är inte barn till en slavinna utan till den fria kvinnan. Till den friheten har Kris tus befriat oss. Stå därför fasta, och låt ingen lägga på er slavoket igen. Hör på vad jag säger er, jag Paulus: om ni låter omskära er har ni ingen nytta alls av Kristus. Jag försäkrar er igen: var och en som låter omskära sig är skyldig att hålla hela lagen. Ni är utestängda från Kristus, ni som söker er rättfärdighet i lagen; ni har hamnat utanför nåden. Ty vi väntar oss i vår ande att genom tron vinna den rätt färdighet som är vårt hopp. I ett liv med Kristus Jesus kommer det inte an på omskärelse eller förhud, utan på tron, som får sitt uttryck i kärlek. 








Evangelium: Markus 2:23-3:5
En sabbat tog Jesus vägen genom sädesfälten, och lärjungarna började rycka av ax medan de gick. Då sade fariseerna till Honom: ”Varför gör de sådant på sabbaten som inte är tillåtet?” Han svarade: ”Har ni aldrig läst vad David gjorde när han och hans män blev hungriga och inte hade något att äta? Han gick in i Guds hus – det var när Evjatar var överste präst – och åt upp skådebröden, som inga andra än prästerna får äta, och gav också dem som var med honom.” Och Jesus sade till dem: ”Sabbaten blev till för människan och inte människan för sabbaten. Alltså är Människosonen herre också över sabbaten.”
















Psaltarpsalm: Psaltarpsalm 145:13b-18 
Gud håller sina löften, kärleksfull i allt Han gör. 
Herren stöder dem som vacklar, Han rätar krökta ryggar. 
Allas ögon är vända mot Dig, och Du ger dem föda i rätt tid. 
Du öppnar Din hand och stillar allt levandes hunger. 
Rättfärdig är Herren i alla sina gärningar, kärleksfull i allt Han gör. 
Herren är nära alla som ropar, alla som av hjärtat ropar till Honom.




### Ingångspsalm

39  Jesus från Nasaret går här fram
289  Guds kärlek är som stranden
568  Seger giv, du segerrike
852  Jag dansar en morgon
879  På vingar av ljus (2:a årg)

### Offertoriepsalm

76  Gud vår lösta tunga
292  Pris vare Gud, pris vare Fadern
396  Gud är en av oss vid detta bord
891  Nattvardscalypso

### Slutpsalm

90  Blott i det öppna
288  Gud, från ditt hus
590  Som källor utan vatten
Psalmer som ansluter till temat
44  O giv mig tusen tungors ljud
68  Jag tror på Gud som med sitt ord
87  Våga vara den du i Kristus är
541  Vänd nu om, ni sorgsna sinnen
825  Var inte rädd för vreden
920  Där Guds Ande är

### Familjegudstjänst

46  Låt mig få höra om Jesus
20  Asante sana Yesu (Kyrksång)
26  Jesus är världens ljus (Kyrksång)
<!--stackedit_data:
eyJoaXN0b3J5IjpbLTQyNDc5MTA3N119
-->
