Juldagen




”Jesu födelse”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du kom till världen för att Fadern i sin kärlek ville ge världen liv, ge oss Din frälsning. Herre, förbarma Dig
Förs        Herre, förbarma Dig
Präst        Kristus, Du ödmjukade Dig och var lydig intill döden på korset, be för oss syndare. Kristus, förbarma Dig
Förs        Kristus, förbarma Dig
Präst        Herre, Du är mitt ibland oss som broder och som herre, bevara oss alltid hos Dig. Herre, förbarma Dig
Förs        Herre, förbarma Dig




Kollektbön
O Gud, vår Herre, Du som till vår frälsning sänt Din Son, Din härlighets utstrålning och Ditt väsens rätta avbild, ge oss nåd att öppna våra hjärtan för Honom,
så att vi en dag får vara hos Dig i himmelen.
Du som med Sonen och den Helige Ande lever och verkar från evighet till evighet.
evighet.




Psaltarversikel, verserna. Antifon föregår, ingår mellan verserna och avslutar.
Om Herrens nåd vill jag alltid sjunga * för alla tider göra Din trofasthet känd
Herre, himlen prisar Dina under * de heligas församling Din trofasthet        




Inledningen i förbönen
Himmelske Fader, Du som genom den Helige Ande och jungfru Maria lät Din Son födas i världen för dess frälsnings skull, i samme Din Sons namn kommer vi till Dig och ber




Slutbön i Ordets gudstjänst
Lovad vare Du, osynlige Gud, som gjorde Dig synlig i Din Son Jesus Kristus,
låt Hans frälsnings gärning bära frukt i världen och i våra dagliga liv.
Genom Honom, Jesus Kristus, vår Herre.




Bön efter kommunionen
Himmelske Fader, Du som lät Din Son födas för att vi, födda på nytt i Honom, skulle vara barn hos Dig, bevara oss genom detta sakrament i Hans gemenskap, 
och ge oss del i det rike där Han med Dig och den Helige Ande lever och råder, i en gudom, från evighet till evighet.
________________
Årgång 1




Gammaltestamentlig text: Jesaja 9: 2-7
Det folk som vandrar i mörkret ser ett stort ljus, över dem som bor i mörkrets land strålar ljuset fram. Du låter jublet stiga, Du gör glädjen stor. De gläds inför Dig som man gläds vid skörden, som man jublar när bytet fördelas. Oket som tyngde dem, stången på deras axlar, förtryckarens piska bryter Du sönder, som den dag då Midjan besegrades. Stöveln som bars i striden och manteln som fläckats av blod, allt detta skall brännas, förtäras av eld. 
Ty ett barn har fötts, en Son är oss given. Väldet är lagt på Hans axlar, och detta är Hans namn: Allvis Härskare, Gudomlig Hjälte, Evig Fader, Fredsfurste. Väldet skall bli stort, fredens välsignelser utan gräns för Davids tron och hans rike. Det skall befästas och hållas vid makt med rätt och rättfärdighet nu och för evigt. 
Herren Sebaots lidelse skall göra detta.




Epistel: Första Timotheosbrevet 3:16
Erkänt stor är vår religions hemlighet: Han uppenbarades som jordisk varelse, rättfärdigades som andlig, skådades av änglarna, förkunnades bland hedningarna, vann tro i världen och togs upp i härligheten.




Evangelium: Lukas 2:1-20 
Vid den tiden utfärdade kejsar Augustus en förordning om att hela världen skulle skattskrivas. Det var den första skattskrivningen, och den hölls när Quirinius var ståthållare i Syrien. Alla gick då för att skattskriva sig, var och en till sin stad. Och Josef, som genom sin härkomst hörde till Davids hus, begav sig från Nasaret i Galileen upp till Judeen, till Davids stad Betlehem, för att skattskriva sig tillsammans med Maria, sin trolovade, som väntade sitt barn. 
Medan de befann sig där var tiden inne för henne att föda, och hon födde sin son, den förstfödde. Hon lindade Honom och lade Honom i en krubba, eftersom det inte fanns plats för dem inne i härbärget. 
I samma trakt låg några herdar ute och vaktade sin hjord om natten. Då stod Herrens ängel framför dem och Herrens härlighet lyste omkring dem, och de greps av stor förfäran. Men ängeln sade till dem: ”Var inte rädda. Jag bär bud till er om en stor glädje, en glädje för hela folket. I dag har en frälsare fötts åt er i Davids stad, Han är Messias, Herren. Och detta är tecknet för er: ni skall finna ett nyfött barn som är lindat och ligger i en krubba.” Och plötsligt var där tillsammans med ängeln en stor himmelsk här som prisade Gud: ”Ära i höjden åt Gud och på jorden fred åt dem Han har utvalt.” 
När änglarna hade farit ifrån dem upp till himlen sade herdarna till varandra: ”Låt oss gå in till Betlehem och se det som har hänt och som Herren har låtit oss veta.” De skyndade i väg och fann Maria och Josef och det nyfödda barnet som låg i krubban. När de hade sett det berättade de vad som hade sagts till dem om detta barn. Alla som hörde det häpnade över vad herdarna sade. Maria tog allt detta till sitt hjärta och begrundade det. Och herdarna vände tillbaka och prisade och lovade Gud för vad de hade fått höra och se: allt var så som det hade sagts dem. 








Årgång 2




Gammaltestamentlig text: Jesaja 9: 2-7
Det folk som vandrar i mörkret ser ett stort ljus, över dem som bor i mörkrets land strålar ljuset fram. Du låter jublet stiga, Du gör glädjen stor. De gläds inför Dig som man gläds vid skörd en, som man jublar när bytet fördelas. Oket som tyngde dem, stången på deras axlar, förtryckarens piska bryter Du sönder, som den dag då Midjan besegrades. Stöveln som bars i striden och manteln som fläckats av blod, allt detta skall brännas, förtäras av eld. 
Ty ett barn har fötts, en Son är oss given. Väldet är lagt på Hans axlar, och detta är Hans namn: Allvis Härskare, Gudomlig Hjälte, Evig Fader, Fredsfurste. Väldet skall bli stort, fredens välsignelser utan gräns för Davids tron och hans rike. Det skall befästas och hållas vid makt med rätt och rättfärdighet nu och för evigt. 
Herren Sebaots lidelse skall göra detta.




Epistel: Första Johannesbrevet 1:1-4  
Det som var till från begynnelsen, det vi har hört, det vi har sett med egna ögon, det vi har skådat och har tagit på med våra händer, det är vårt ärende: livets ord. 
Ja, livet blev synligt, vi har sett det och vittnar om det, och vi förkunnar för er det eviga livet, som var hos Fadern och blev synligt för oss. Det vi har sett och hört förkunnar vi för er, för att också ni skall vara med i vår gemenskap, som är en gemenskap med Fadern och Hans son Jesus Kristus. 
Detta skriver vi för att vår glädje skall bli fullkomlig. 




Evangelium: Lukas 2:1-20 
Vid den tiden utfärdade kejsar Augustus en förordning om att hela världen skulle skattskrivas. Det var den första skattskrivningen, och den hölls när Quirinius var ståthållare i Syrien. Alla gick då för att skattskriva sig, var och en till sin stad. Och Josef, som genom sin härkomst hörde till Davids hus, begav sig från Nasaret i Galileen upp till Judeen, till Davids stad Betlehem, för att skattskriva sig tillsammans med Maria, sin trolovade, som väntade sitt barn. 
Medan de befann sig där var tiden inne för henne att föda, och hon födde sin son, den förstfödde. Hon lindade Honom och lade Honom i en krubba, eftersom det inte fanns plats för dem inne i härbärget. 
I samma trakt låg några herdar ute och vaktade sin hjord om natten. Då stod Herrens ängel framför dem och Herrens härlighet lyste omkring dem, och de greps av stor förfäran. Men ängeln sade till dem: ”Var inte rädda. Jag bär bud till er om en stor glädje, en glädje för hela folket. I dag har en frälsare fötts åt er i Davids stad, Han är Messias, Herren. Och detta är tecknet för er: ni skall finna ett nyfött barn som är lindat och ligger i en krubba.” Och plötsligt var där tillsammans med ängeln en stor himmelsk här som prisade Gud: ”Ära i höjden åt Gud och på jorden fred åt dem Han har utvalt.” 
När änglarna hade farit ifrån dem upp till himlen sade herdarna till varandra: ”Låt oss gå in till Betlehem och se det som har hänt och som Herren har låtit oss veta.” De skyndade i väg och fann Maria och Josef och det nyfödda barnet som låg i krubban. När de hade sett det berättade de vad som hade sagts till dem om detta barn. Alla som hörde det häpnade över vad herdarna sade. Maria tog allt detta till sitt hjärta och begrundade det. Och herdarna vände tillbaka och prisade och lovade Gud för vad de hade fått höra och se: allt var så som det hade sagts dem. 




Johannes 1:1-14
I begynnelsen fanns Ordet, och Ordet fanns hos Gud, och Ordet var Gud. Det fanns i begynnelsen hos Gud. Allt blev till genom det, och utan det blev ingenting till av allt som finns till. I Ordet var liv, och livet var människornas ljus. Och ljuset lyser i mörkret, och mörkret har inte övervunnit det. 
Det kom en man som var sänd av Gud, hans namn var Johannes. Han kom som ett vittne för att vittna om ljuset, så att alla skulle komma till tro genom honom. Själv var han inte ljuset, men han skulle vittna om ljuset. 
Det sanna ljuset, som ger alla människor ljus, skulle komma in i världen. Han var i världen, och världen hade blivit till genom Honom, men världen kände Honom inte. Han kom till det som var Hans, och Hans egna tog inte emot Honom. Men åt dem som tog emot Honom gav Han rätten att bli Guds barn, åt alla som tror på Hans namn, som har blivit födda inte av blod, inte av kroppens vilja, inte av någon mans vilja, utan av Gud. 
Och Ordet blev människa och bodde bland oss, och vi såg Hans härlighet, en härlighet som den ende Sonen får av sin Fader, och Han var fylld av nåd och sanning. 








Årgång 3




Gammaltestamentlig text: Jesaja 9: 2-7
Det folk som vandrar i mörkret ser ett stort ljus, över dem som bor i mörkrets land strålar ljuset fram. Du låter jublet stiga, Du gör glädjen stor. De gläds inför Dig som man gläds vid skörd en, som man jublar när bytet fördelas. Oket som tyngde dem, stången på deras axlar, förtryckarens piska bryter Du sönder, som den dag då Midjan besegrades. Stöveln som bars i striden och manteln som fläckats av blod, allt detta skall brännas, förtäras av eld. 
Ty ett barn har fötts, en Son är oss given. Väldet är lagt på Hans axlar, och detta är Hans namn: Allvis Härskare, Gudomlig Hjälte, Evig Fader, Fredsfurste. Väldet skall bli stort, fredens välsignelser utan gräns för Davids tron och hans rike. Det skall befästas och hållas vid makt med rätt och rättfärdighet nu och för evigt. 
Herren Sebaots lidelse skall göra detta.










Epistel:  Hebréerbrevet 1:1-6
Många gånger och på många sätt talade Gud i forna tider till våra fäder genom profeterna, men nu vid denna tidens slut har Han talat till oss genom sin Son, som Han har insatt till att ärva allting liksom Han också har skapat världen genom Honom. Och Han, som är utstrålningen av Guds härlighet och en avbild av Hans väsen och som bär upp allt med kraften i sitt ord, har renat oss från synden och sitter på Majestätets högra sida i höjden. 


Evangelium: Lukas 2:1-20 
Vid den tiden utfärdade kejsar Augustus en förordning om att hela världen skulle skattskrivas. Det var den första skattskrivningen, och den hölls när Quirinius var ståthållare i Syrien. Alla gick då för att skattskriva sig, var och en till sin stad. Och Josef, som genom sin härkomst hörde till Davids hus, begav sig från Nasaret i Galileen upp till Judeen, till Davids stad Betlehem, för att skattskriva sig tillsammans med Maria, sin trolovade, som väntade sitt barn. 
Medan de befann sig där var tiden inne för henne att föda, och hon födde sin son, den förstfödde. Hon lindade Honom och lade Honom i en krubba, eftersom det inte fanns plats för dem inne i härbärget. 
I samma trakt låg några herdar ute och vaktade sin hjord om nat ten. Då stod Herrens ängel framför dem och Herrens härlighet lyste omkring dem, och de greps av stor förfäran. Men ängeln sade till dem: ”Var inte rädda. Jag bär bud till er om en stor glädje, en glädje för hela folket. I dag har en frälsare fötts åt er i Davids stad, Han är Messias, Herren. Och detta är tecknet för er: ni skall finna ett nyfött barn som är lindat och ligger i en krubba.” Och plötsligt var där tillsammans med ängeln en stor himmelsk här som prisade Gud: ”Ära i höjden åt Gud och på jorden fred åt dem Han har utvalt.” 
När änglarna hade farit ifrån dem upp till himlen sade herdarna till varandra: ”Låt oss gå in till Betlehem och se det som har hänt och som Herren har låtit oss veta.” De skyndade i väg och fann Maria och Josef och det nyfödda barnet som låg i krubban. När de hade sett det berättade de vad som hade sagts till dem om detta barn. Alla som hörde det häpnade över vad herdarna sade. Maria tog allt detta till sitt hjärta och begrundade det. Och herdarna vände tillbaka och prisade och lovade Gud för vad de hade fått höra och se: allt var så som det hade sagts dem. 






Matteus 1:18-25  
Med Jesu Kristi födelse förhöll det sig så: Hans mor, Maria, hade blivit trolovad med Josef, men innan de hade börjat leva tillsammans visade det sig att hon var havande genom Helig Ande. Hennes man Josef, som var rättfärdig och inte ville dra vanära över henne, tänkte då skilja sig från henne i tysthet. Men när han hade beslutat sig för det uppenbarade sig Herrens ängel för honom i en dröm och sade: ”Josef, Davids son, var inte rädd för att föra hem Maria som hustru, ty barnet i henne har blivit till genom Helig Ande. Hon skall föda en son, och du skall ge Honom namnet Jesus, ty Han skall frälsa sitt folk från deras synder.” 
Allt detta skedde för att det som Herren hade sagt genom profeten skulle uppfyllas: Jungfrun skall bli havande och föda en son, och man skall ge Honom namnet Im manuel (det betyder: Gud med oss). 
När Josef vaknade gjorde han som Herrens ängel hade befallt och förde hem sin trolovade. Han rörde henne inte förrän hon hade fött en son. Och han gav Honom namnet Jesus.
 




Psaltarpsalm: Psaltaren 72:1-7  
Gud, ge kungen Dina lagar, kungasonen Din rättvisa ordning, 
så att han rättrådigt dömer Ditt folk och låter Dina betryckta få sin rätt. 
Låt berg och höjder bära fredens frukter åt folket genom rättfärdighet. 
Må han värna de armas rätt, rädda de fattiga, krossa förtryckaren. 
Låt honom leva så länge solen finns och månen lyser, släkte efter släkte. 
Han skall komma som regn över grödan, ett stilla regn som vattnar jorden. 
Låt rättvisa grönska i alla hans dagar och fred och välgång råda, tills ingen måne lyser mer.