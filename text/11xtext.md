Trettondedag Jul




”Guds härlighet i Kristus”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du är uppenbarelsens ljus, lär oss vad sanning är. Herre, förbarma Dig
Förs        Herre, förbarma Dig
Präst        Kristus, Du är frälsningens ljus, låt oss leva i Din förlåtelse. Kristus, för barma Dig
Förs        Kristus, förbarma Dig
Präst        Herre, Du är det eviga livets ljus, ge oss längtan efter glädjen i Din him mel. Herre, förbarma Dig
Förs        Herre, förbarma Dig




Kollektbön
Herre vår Gud, Du som med stjärnan ledde hedningarna till Din enfödde Son Jesus Kristus, 
led också oss, som i tron känner Dig, genom detta livet,
så att vi i himmelen får se Hans härlighet.
Du som med Sonen och den Helige Ande lever och verkar från evighet till evighet.




Psaltarversikel, verserna. Antifon föregår, ingår mellan verserna och avslutar.
Honom skall alla kungar hylla  * alla folk skall tjäna Honom
Han räddar den fattige som ropar * den arme som ingen hjälper        




Inledningen i förbönen
Herre Jesus Kristus, Du som är alla konungars konung och alla herrars herre, till Dig kommer vi och ber: 




Slutbön i Ordets gudstjänst
O Gud, Du som bor i ett ljus som ingen kan nalkas, låt Din frälsnings ljus lysa för alla människor, och låt oss, tillsammans med alla folk, finna vägen till Dig.
Genom Jesus Kristus, Din enfödde Son, vår Frälsare.




Bön efter kommunionen
Evige Fader, vi tackar Dig för att Du här har förenat oss med Din Son, och ber Dig:
Låt Hans härlighet lysa genom oss för världen, så att alla människor ser Din frälsning och vi alla en gång i evighet får lovsjunga Dig.
Genom Honom, Din Son, vår Herre och Gud, som med Dig och den Heli ge Ande lever och råder från evighet till evighet.
________________
Årgång 1




Gammaltestamentlig text: Jesaja 60:1-6
Res dig, stråla i ljus! Ditt ljus är här, Herrens härlighet går upp över dig. Jorden är höljd i mörker, töcken omger folken, men över dig skall Herren stråla, över dig skall Hans härlighet visa sig. Folken skall vandra mot ditt ljus, kungar mot glansen av din soluppgång. Lyft blicken och se dig omkring! Alla samlas och kommer till dig. Dina söner kommer från fjärran, dina döttrar bär man i famnen. När du ser det skall du stråla av lycka, ditt hjärta skall bäva och bulta, när havets skatter kommer i din ägo och folkens rike domar blir dina. Kameler i mängd skall fylla ditt land, dromedarer från Midjan och Efa. Från Saba kommer de alla med last av guld och rökelse, och de förkunnar Herrens ära. 




Epistel: Kolosserbrevet 1:11-14
Guds härlighets kraft skall på allt sätt ge er styrka att alltid och med glädje vara uthålliga och tålmodiga, och ni skall tacka Fadern, som har gjort er värdiga att få del i det arv som väntar de heliga i ljuset. Han har räddat oss ur mörkrets välde och fört oss in i sin älskade sons rike, och genom Sonen har vi friköpts och fått förlåtelse för våra synder. 




Evangelium: Matt 2:1-12 
När Jesus hade fötts i Betlehem i Judeen på kung Herodes tid kom några österländska stjärntydare till Jerusalem och frågade: ”Var finns judarnas nyfödde kung? Vi har sett Hans stjärna gå upp och kommer för att hylla Honom.” När kung Herodes hörde detta blev han oroad, och hela Jerusalem med honom. Han samlade alla folkets överstepräster och skriftlärda och frågade dem var Messias skulle födas. De svarade: ”I Betlehem i Judeen, ty det står skrivet hos profeten: Du Betlehem i Juda land är ingalunda ringast bland hövdingar i Juda, ty från dig skall det komma en hövding, en herde för mitt folk Israel.” 
Då kallade Herodes i hemlighet till sig stjärntydarna och förhörde sig noga om hur länge stjärnan hade varit synlig. Sedan skickade han dem till Betlehem. ”Bege er dit och ta noga reda på allt om barnet”, sade han, ”och underrätta mig när ni har hittat Honom, så att också jag kan komma dit och hylla Honom.” 
Efter att ha lyssnat till kungen gav de sig i väg, och stjärnan som de hade sett gå upp gick före dem, tills den slutligen stannade över den plats där barnet var. När de såg stjärnan fylldes de av stor glädje. De gick in i huset, och där fann de barnet och Maria, Hans mor, och föll ner och hyllade Honom. De öppnade sina kistor och räckte fram gåvor: guld och rökelse och myrra. 
I en dröm blev de sedan tillsagda att inte återvända till Herodes, och de tog en annan väg hem till sitt land. 








Årgång 2




Gammaltestamentlig text: Jesaja 49:5-7
Nu har Herren talat, Han som skapade mig till sin tjänare redan i moderlivet, för att jag skulle föra Jakob tillbaka och låta Israel samlas hos Honom. Så skulle jag vinna ära inför Herren och min Gud vara min styrka. Han säger: Det är inte nog att du är min tjänare, som upprättar Jakobs stammar och för tillbaka Israels överlevande, jag skall göra dig till ett ljus för andra folk, för att min räddning skall nå över hela jorden.
Så säger Herren, Israels befriare, Israels Helige, till den som är föraktad och av skydd av alla, till härskarnas tjänare: Kungar skall se det och resa sig, furstar se det och falla på knä, därför att Herren är trofast, Israels Helige som utvalde dig. 




Epistel: Andra Korinthierbrevet 4:3-6
Om mitt evangelium är dolt är det dolt för dem som går förlorade. Ty denna världens gud har förblindat förståndet hos dem som inte tror, så att de inte ser ljuset från evangeliet om härligheten hos Kristus, Guds avbild. Jag förkunnar inte mig själv utan Jesus Kristus: Han är Herre, och jag är er tjänare för Jesu skull. Ty Gud, som sade: ”Ljus skall lysa ur mörkret”, har lyst upp mitt hjärta, för att kunskapen om Guds härlighet som strålar från Kristi ansikte skall sprida sitt ljus. 




Evangelium: Matteus 2:1-12 
När Jesus hade fötts i Betlehem i Judeen på kung Herodes tid kom några österländska stjärntydare till Jerusalem och frågade: ”Var finns judarnas nyfödde kung? Vi har sett Hans stjärna gå upp och kommer för att hylla Honom.” När kung Herodes hörde detta blev han oroad, och hela Jerusalem med honom. Han samlade alla folkets överstepräster och skriftlärda och frågade dem var Messias skulle födas. De svarade: ”I Betlehem i Judeen, ty det står skrivet hos profeten: Du Betlehem i Juda land är ingalunda ringast bland hövdingar i Juda, ty från dig skall det komma en hövding, en herde för mitt folk Israel.” 
Då kallade Herodes i hemlighet till sig stjärntydarna och förhörde sig noga om hur länge stjärnan hade varit synlig. Sedan skickade han dem till Betlehem. ”Bege er dit och ta noga reda på allt om barnet”, sade han, ”och underrätta mig när ni har hittat Honom, så att också jag kan komma dit och hylla Honom.” 
Efter att ha lyssnat till kungen gav de sig i väg, och stjärnan som de hade sett gå upp gick före dem, tills den slutligen stannade över den plats där barnet var. När de såg stjärnan fylldes de av stor glädje. De gick in i huset, och där fann de barnet och Maria, Hans mor, och föll ner och hyllade Honom. De öppnade sina kistor och räckte fram gåvor: guld och rökelse och myrra. 
I en dröm blev de sedan tillsagda att inte återvända till Herodes, och de tog en annan väg hem till sitt land. 




Evangelium: Johannes 8:12
Jesus sade: ”Jag är världens ljus. Den som följer mig skall inte vandra i mörkret utan ha livets ljus.” 








Årgång 3




Gammaltestamentlig text: Första Kungaboken 10:1-7  
Drottningen av Saba hade hört ryktet om Salomo och kom för att sätta honom på prov med svåra frågor. Hon hade med sig stora rikedomar till Jerusalem, kameler lastade med kryddor, guld i mängd och ädelstenar. Hon kom till Salomo och talade med honom om allt hon hade tänkt på, och han gav henne svar på alla hennes frågor. Det fanns ingenting som kungen inte kände till och kunde ge besked om. 
När drottningen av Saba såg all Salomos vishet, såg huset som han hade byggt och rätterna på hans bord, såg hovmännen sitta där och tjänarna i sina dräkter och mun skänkarna passa upp, såg offren han frambar i Herrens hus, då blev hon andlös av häpnad. Och hon sade till kungen: ”Det var alltså sant, det jag hörde i mitt land om dig och din vishet. Jag kunde inte tro vad som berättades förrän jag kom hit och fick se det med egna ögon.”




Epistel: Efesierbrevet 2:17-19
Kristus Jesus har kommit med budskap om fred för er som var långt borta och fred för dem som var nära. Ty genom Honom kan både vi och ni nalkas Fadern, i en ende Ande. Alltså är ni inte längre gäster och främlingar utan äger samma medborgarskap som de heliga och har ert hem hos Gud. 




Evangelium: Matteus 2:1-12 
När Jesus hade fötts i Betlehem i Judeen på kung Herodes tid kom några öster ländska stjärntydare till Jerusalem och frågade: ”Var finns judarnas nyfödde kung? Vi har sett Hans stjärna gå upp och kommer för att hylla Honom.” När kung Hero des hörde detta blev han oroad, och hela Jerusalem med honom. Han samlade alla folkets överstepräster och skriftlärda och frågade dem var Messias skulle födas. De svarade: ”I Betlehem i Judeen, ty det står skrivet hos profeten: Du Betlehem i Juda land är ingalunda ringast bland hövdingar i Juda, ty från dig skall det komma en hövding, en herde för mitt folk Israel.” 
Då kallade Herodes i hemlighet till sig stjärntydarna och förhörde sig noga om hur länge stjärnan hade varit synlig. Sedan skickade han dem till Betlehem. ”Bege er dit och ta noga reda på allt om barnet”, sade han, ”och underrätta mig när ni har hittat Honom, så att också jag kan komma dit och hylla Honom.” 
Efter att ha lyssnat till kungen gav de sig i väg, och stjärnan som de hade sett gå upp gick före dem, tills den slutligen stannade över den plats där barnet var. När de såg stjärnan fylldes de av stor glädje. De gick in i huset, och där fann de barnet och Maria, Hans mor, och föll ner och hyllade Honom. De öppnade sina kistor och räckte fram gåvor: guld och rökelse och myrra. 
I en dröm blev de sedan tillsagda att inte återvända till Herodes, och de tog en annan väg hem till sitt land. 




Evangelium: Lukas 11:29-32
När ännu mer folk strömmade till sade Jesus till dem: ”Detta släkte är ett ont släkte. Det vill ha ett tecken, men det skall inte få något annat än Jona-tecknet. Ty liksom Jona blev ett tecken för folket i Nineve skall Människosonen bli det för detta släkte. Söderns drottning skall uppstå vid domen tillsammans med människorna i detta släkte och bli deras dom. Ty hon kom från jordens yttersta gräns för att lyssna till Salomos vishet, men här finns något som är förmer än Salomo. Folk från Nineve skall uppstå vid domen tillsammans med detta släkte och bli dess dom. Ty de om vände sig vid Jonas förkunnelse, men här finns något som är förmer än Jona.” 








Psaltarpsalm: Psaltaren 72:10-15
Kungar från Tarshish och fjärran kuster skall komma med gåvor, 
kungar från Saba och Seba skall bära fram sin tribut.
Honom skall alla kungar hylla, alla folk skall tjäna Honom.
Han räddar den fattige som ropar, den arme som ingen hjälper. 
Han förbarmar sig över de svaga och fattiga, räddar de fattigas liv. 
Han befriar dem från våld och förtryck, deras liv är dyrbart i Hans ögon. 
Må Han leva och hyllas med guld från Saba.