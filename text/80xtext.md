S:t Johannes dag, Tredjedag Jul




”Aposteln och evangelisten S:t Johannes”




Kyrielitania
Präst        Helige Herre Gud, helige starke Gud, helige barmhärtige Fräl sare, Du evige Gud,
Förs        Förbarma Dig över oss
Präst        Herre, genom Dig har allt blivit till, se i nåd till allt levande. Herre, för barma Dig
Förs        Herre, förbarma Dig
Präst        Kristus, Du är det sanna ljuset för alla människor, hjälp oss att ta emot Din rättfärdighet. Kristus, förbarma Dig
Förs        Kristus, förbarma Dig
Präst        Herre, Du blev människa och bodde bland oss, låt oss se Din himmelska härlighet. Herre, förbarma Dig
Förs        Herre, förbarma Dig




Kollektbön
Barmhärtige Fader, Du som sände Din Son som världens ljus, led Din kyrka genom S:t Johannes undervisning, så att vi vandrar i Din Sons ljus och en gång får se Hans eviga härlighet. Genom Honom, Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Led mig i Din sanning, lär mig, Du som är min Gud, min räddare, * ständigt hop pas jag på Dig.
Herre, kom ihåg Din barmhärtighet, * den godhet Du alltid har visat.




Inledningen i förbönen
Himmelske Fader, Du har genom Din tjänare aposteln Johannes lärt oss att om vi lever i Din Son Jesus Kristus kan vi be om vad vi vill. När Han ber för oss ger Du oss Hjälparen, den Helige Ande. 
I samme Din Sons Jesu Kristi namn kommer vi till Dig och ber: 




Slutbön i Ordets gudstjänst
Allsmäktige, himmelske Skapare, ge oss genom Din Helige Ande nåden att få stå i Din tjänst och bära frukt i gärningar och ord, till Din ära och till människors bästa.
Genom Din Son Jesus Kristus, vår Herre.




Bön efter kommunionen
Herre Jesus Kristus, som låtit oss fira S:t Johannes minne och som i nattvardens sakrament kommit till oss med Din nåd och sanning och gett oss liv av Ditt liv, 
ge oss nåd att stå fasta i apostlarnas tro. Gör oss villiga att gå vart Du än sänder oss.
Du som med Fadern och Anden lever och råder i evighet.
________________
Epistel: Uppenbarelseboken 1:1-11
Detta är Jesu Kristi uppenbarelse, som Gud gav Honom för att visa sina tjänare vad som snart skall ske. Han sände sin ängel och lät sin tjänare Johannes veta det, han som har vittnat om Guds ord och Jesu Kristi vittnesbörd, allt han har sett. Salig den som läser upp och saliga de som hör orden i denna profetia och bevarar det som står skrivet i den. Ty stunden är nära. 
Från Johannes till de sju församlingarna i Asien. Nåd och frid från Honom som är och som var och som kommer och från de sju andarna framför Hans tron och från Jesus Kristus, det trovärdiga vittnet, den förstfödde från de döda och härskaren över jordens kungar. Han som älskar oss och har löst oss från våra synder med sitt blod och som har gjort oss till ett kungadöme, till präster åt sin Gud och Fader, Honom tillhör härligheten och väldet i evigheters evighet, amen. 
Se, Han kommer med molnen, och varje öga skall se Honom, också de som har genomborrat Honom, och alla jordens stammar skall brista ut i klagan för Hans skull. Ja, amen. Jag är A och O, säger Herren Gud, Han som är och som var och som kommer, Allhärskaren. 
Jag, Johannes, er broder som i Jesus delar lidandet, kungavärdigheten och uthållig heten med er, hade kommit till ön Patmos för Guds ords och Jesu vittnesbörds skull. Jag kom i hänryckning på Herrens dag och hörde bakom mig en stark röst, som en basun, och den sade: ”Vad du ser, skriv det i en bok och skicka den till de sju församlingarna, till Efesos, Smyrna, Pergamon, Thyatira, Sardes, Filadelfia och Laodikeia.” 




Evangelium: Johannes 21:19-25
Jesus sade till Petrus: ”Följ mig!” Petrus vände sig om och fick se att den lärjunge som Jesus älskade följde efter, han som under måltiden hade lutat sig bakåt mot Jesu bröst och frågat vem som skulle förråda Honom. När Petrus såg honom frå gade han Jesus: ”Herre, hur blir det med honom?” Jesus svarade: ”Om jag vill att han skall bli kvar tills jag kommer, vad rör det dig? Du skall följa mig.” Därför spred sig ett rykte bland bröderna att den lärjungen inte skulle dö. Men Jesus hade inte sagt till Petrus att lärjungen inte skulle dö utan: ”Om jag vill att han skall bli kvar tills jag kommer, vad rör det dig?” Det är den lärjungen som vittnar om allt detta och har skrivit ner det, och vi vet att hans vittnesbörd är sant. 
Jesus gjorde också mycket annat, och om var sak skulle skildras för sig tror jag inte att hela världen skulle rymma de böcker som då måste skrivas.
 
Evangelium: Johannes 19:25-27
Vid Jesu kors stod Hans mor och hennes syster, Maria som var gift med Klopas och Maria från Magdala. När Jesus såg sin mor och bredvid henne den lärjunge som Han älskade sade Han till sin mor: ”Kvinna, där är din son.” Sedan sade Han till lärjungen: ”Där är din mor” Från den stunden hade hon sitt hem hos lärjungen. 












Psaltarpsalm: Psaltaren 97
Herren är konung! Må jorden jubla, de fjärran kusterna glädja sig. 
Moln och töcken omger Honom, på rätt och rättfärdighet vilar Hans tron. 
Eld går framför Honom och förbränner alla Hans fiender. 
Hans blixtar lyser upp hela världen, jorden ser dem och skälver. 
Bergen smälter som vax inför Herren, inför hela jordens härskare. 
Himlen förkunnar Hans rättfärdighet, Hans härlighet skådas av alla folk. 
Avgudadyrkarna står med skam, de som skryter med sina maktlösa gudar. Alla gudar faller ner inför Honom. 
Sion hör och gläder sig, Juda städer jublar över Dina domslut, Herre. 
Ty Du, Herre, är den Högste, upphöjd över jorden, högt över alla gudar. 
Herren älskar dem som hatar det onda, Han bevarar sina trognas liv och räddar dem ur de gudlösas våld. 
Ljus bryter fram för de rättfärdiga och glädje för de redbara. 
Ni rättfärdiga, gläd er över Herren och prisa Hans heliga namn.