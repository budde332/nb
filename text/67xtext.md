Birgittadag




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som i Din nåd leder Dina trogna på Dina vägar, helga också oss genom Din sanning. Herre, förbarma Dig
Förs        Herre, förbarma Dig
Präst        Kristus, Du som prisar den människa salig som tar vara på Ditt Ord, helga vår lydnad. Kristus, förbarma Dig
Förs        Kristus, förbarma Dig
Präst        Herre, Du som i Din nåd en gång ska förena alla heliga i den lovsjungande skaran i himlen, helga oss i Din Helige Ande. Herre, förbarma Dig
Förs        Herre, förbarma Dig




Kollektbön
Herre vår Gud, Du som uppenbarade Dina himmelska hemligheter för den heliga Birgitta då hon betraktade Din Sons lidande,
ge oss, Dina tjänare, den eviga glädjen inför Din Sons kors,
så att vi får dela Din härlighet när den en gång blir uppenbar för oss.
Genom Din Son Jesus Kristus, vår Herre, som med Dig och den Helige Ande lever och råder i en gudom, från evighet till evighet.




Psaltarpsalm




Slutbön i Ordets gudstjänst
Helige Gud, Du som ledde den heliga Birgitta på Din väg och gjorde henne villig att vandra den, 
ge oss av nåd Din Andes ledning att här i tiden verka det Du vill.
Genom Din Son Jesus Kristus, vår Herre och Frälsare.




Bön efter kommunionen
Herre vår Gud,
ge oss genom detta sakrament mod och uthållighet efter den heliga Birgittas föredöme,
så att vi kan stå fasta i tron och hängivet älska och tjäna Dig.
Genom Din Son Jesus Kristus, vår Herre.