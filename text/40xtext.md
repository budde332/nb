Pingstdagen








”Den helige Ande”








Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du utgav Dig själv och blev som en av oss, gör oss öppna för Din närvaro i världen. Herre, förbarma Dig
Förs        Herre, förbarma Dig
Präst        Kristus, Du upphöjdes till Faderns härlighet och ber nu inför Hans tron, gör oss trygga genom tron på Dig. Kristus, förbarma Dig
Förs        Kristus, förbarma Dig
Präst        Herre, Du sänder ut Din Helige Ande att förnya och bevara till evigt liv, gör oss öppna för Honom och Hans gåvor. Herre, förbarma Dig
Förs        Herre, förbarma Dig








Kollektbön
O Gud, Du som denna dag upplyst Dina trognas hjärtan med Din Helige Ande,
ge oss nåd att ta emot Din Andes ledning,
så att vi alltid får glädjas över Din frälsning.
Genom Din Son Jesus Kristus, vår Herre, som lever och verkar med Dig och den Helige Ande i en gudom från evighet till evighet.








Psaltarversikel, verserna. Antifon föregår, ingår mellan verserna och avslutar.
Din nåd, o Gud, är dyrbar, * i Dina vingars skugga finner människor tillflykt.
De får njuta överflödet i Ditt hus, * i Din glädjes strömmar stillas deras törst.








Inledningen i förbönen
Himmelske Fader, Du som genom Din Son sänder Din Helige Ande som vår Hjäl pare, i samme Din Sons namn kommer vi till Dig och ber om Din hjälp.








Slutbön i Ordets gudstjänst
Himmelske Fader, som sänder Din Helige Ande för att hjälpa och ge liv, uppfyll Dina löften och låt Din Ande verka med oss och med alla som finns i vår närhet.
Genom Din Son Jesus Kristus, som med Dig och den Helige Ande lever och råder i evighet.








Bön efter kommunionen
Herre vår Gud, helga hela vårt liv genom det heliga som vi här har tagit emot,
ge oss del av Din Andes mångfaldiga gåvor, så att vi kan tjäna varandra i Din frid och göra Din kärlek uppenbar för alla.
Genom Jesus Kristus, vår Herre och Gud, som med Dig och den Helige Ande lever och verkar från evighet till evighet.
________________
Årgång 1








Gammaltestamentlig text: Genesis (Första Mosebok) 11:1-9 
Hela jorden hade samma språk och samma ord. När människorna flyttade öster ut fann de en dal i Shinar där de bosatte sig. ”Nu skall vi slå tegel och bränna det”, sade de till varandra. De använde tegel som byggsten, och som murbruk använde de beck. De sade: ”Låt oss bygga en stad, med ett torn som når ända upp i himlen. Vårt namn blir känt, och vi slipper vara skingrade över hela jorden.” 
Då steg Herren ner för att se staden och tornet som människorna byggde. Herren sade: ”De är ett enda folk och har alla samma språk. Detta är bara början. Nu är ingenting omöjligt för dem, vad de än föresätter sig. Låt oss stiga ner och skapa förvirring i deras språk, så att den ene inte förstår vad den andre säger.” Och Herren skingrade dem från denna plats ut över hela jorden, och de slutade att bygga på staden. Därför kallas den Babel, ty där skapade Herren språkförbistringen på jorden, och därifrån skingrade Han människorna ut över hela jorden. 








Epistel: Apostlagärningarna 2:1-11
När pingstdagen kom var de alla församlade. Då hördes plötsligt från himlen ett dån som av en stormvind, och det fyllde hela huset där de satt. De såg hur tungor som av eld fördelade sig och stannade på var och en av dem. Alla fylldes av Helig Ande och började tala andra tungomål, med de ord som Anden ingav dem. 
I Jerusalem bodde fromma judar från alla länder under himlen. När dånet ljöd samlades hela skaran, och förvirringen blev stor när var och en hörde just sitt språk talas. Utom sig av förvåning sade de: ”Men är de inte galileer allesammans, dessa som talar? Hur kan då var och en av oss höra sitt eget modersmål talas? Vi är parther, meder, elamiter, vi kommer från Mesopotamien, Judeen och Kappadokien, från Pontos och Asien, från Frygien och Pamfylien, från Egypten och trakten kring Kyrene i Libyen, vi har kommit hit från Rom, både judar och proselyter, vi är kretensare och araber – ändå hör vi dem tala på vårt eget språk om Guds stora gärningar.” 








Evangelium: Johannes 14:25-29
Detta har jag sagt er medan jag är kvar hos er. Men Hjälparen, den Helige Ande som Fadern skall sända i mitt namn, Han skall lära er allt och påminna er om allt som jag har sagt er. Frid lämnar jag kvar åt er, min frid ger jag er. Jag ger er inte det som världen ger. Känn ingen oro och tappa inte modet. Ni hörde att jag sade till er: Jag går bort och kommer till er igen. Om ni älskade mig skulle ni vara glada över att jag går till Fadern, ty Fadern är större än jag. Detta säger jag er innan det sker, för att ni skall tro det när det har skett. 








Årgång 2












Årgång 2




Gammaltestamentlig text: Joel 2:28-29  
Herrens ord kom till Joel: ”Det skall komma en tid då jag utgjuter min ande över alla. Era söner och döttrar skall profetera, era gamla män skall ha drömmar, era unga män se syner. Också över slavar och slavinnor skall jag då utgjuta min ande.” 








Epistel: Apostlagärningarna 2:1-11
När pingstdagen kom var de alla församlade. Då hördes plötsligt från himlen ett dån som av en stormvind, och det fyllde hela huset där de satt. De såg hur tungor som av eld fördelade sig och stannade på var och en av dem. Alla fylldes av Helig Ande och började tala andra tungomål, med de ord som Anden ingav dem. 
I Jerusalem bodde fromma judar från alla länder under himlen. När dånet ljöd samlades hela skaran, och förvirringen blev stor när var och en hörde just sitt språk talas. Utom sig av förvåning sade de: ”Men är de inte galileer allesammans, dessa som talar? Hur kan då var och en av oss höra sitt eget modersmål talas? Vi är parther, meder, elamiter, vi kommer från Mesopotamien, Judeen och Kappadokien, från Pontos och Asien, från Frygien och Pamfylien, från Egypten och trakten kring Kyrene i Libyen, vi har kommit hit från Rom, både judar och proselyter, vi är kre tensare och araber – ändå hör vi dem tala på vårt eget språk om Guds stora gär ningar.” 








Alternativ epistel: Apostlagärningarna 2:14-21  
Petrus steg fram med de elva andra och tog till orda och talade till dem: ”Judar, ja alla ni som bor i Jerusalem, detta skall ni veta, lyssna till mina ord. Det är inte som ni tror, att de här männen är berusade, det är ju bara morgon. Nej, detta är vad som har sagts genom profeten Joel: Det skall ske i de sista dagarna, säger Gud, att jag utgjuter min ande över alla människor. Era söner och döttrar skall profetera, era unga män skall se syner och era gamla män ha drömmar. Ja, över mina tjänare och tjänarinnor skall jag i de dagarna utgjuta min ande, och de skall profetera. Jag skall låta sällsamma ting visa sig uppe på himlen och tecken nere på jorden, blod och eld och moln av rök. Solen skall vändas i mörker och månen i blod innan Herrens dag kommer, den stora och strålande. Men var och en som åkallar Herrens namn skall bli räddad.” 








Evangelium: Johannes 14:15-21 
Jesus sade: ”Om ni älskar mig kommer ni att hålla mina bud. Jag skall be Fadern, och Han skall ge er en annan Hjälpare, som skall vara hos er för alltid: sanningens Ande. Världen kan inte ta emot den, eftersom världen inte ser den och inte känner den. Men ni känner den, eftersom den är kvar hos er och kom mer att vara i er. Jag skall inte lämna er ensamma, jag skall komma till er. Ännu en kort tid, sedan ser världen mig inte längre, men ni skall se mig, eftersom jag lever och ni kommer att leva. Den dagen skall ni förstå att jag är i min Fader och ni i mig och jag i er. Den som har mina bud och håller dem, han älskar mig, och den som älskar mig skall bli älskad av min Fader, och jag skall älska honom och visa mig för honom.” 








Årgång 3












Årgång 3




Gammaltestamentlig text: Jesaja 12 
Den dagen skall du säga: Jag tackar Dig, Herre. Du var vred på mig, men Din vrede lade sig och Du gav mig tröst. Ja, Gud är min räddning, jag är trygg och utan fruk tan. Min kraft och mitt värn är Herren, Han räddade mig. Jublande skall ni ösa vatten ur räddningens källor. Den dagen skall ni säga: Tacka Herren, åkalla Honom, berätta för folken om Hans verk, förkunna Hans upphöjda namn! Lovsjung Herren för Hans väldiga gärningar, gör dem kända över hela jorden! Höj jubelrop, ni som bor på Sion, ty stor är Han mitt ibland er, Israels Helige.
 
Epistel: Apostlagärningarna 2:1-11
När pingstdagen kom var de alla församlade. Då hördes plötsligt från himlen ett dån som av en stormvind, och det fyllde hela huset där de satt. De såg hur tungor som av eld fördelade sig och stannade på var och en av dem. Alla fylldes av Helig Ande och började tala andra tungomål, med de ord som Anden ingav dem. 
I Jerusalem bodde fromma judar från alla länder under himlen. När dånet ljöd samlades hela skaran, och förvirringen blev stor när var och en hörde just sitt språk talas. Utom sig av förvåning sade de: ”Men är de inte galileer allesammans, dessa som talar? Hur kan då var och en av oss höra sitt eget modersmål talas? Vi är parther, meder, elamiter, vi kommer från Mesopotamien, Judeen och Kappadokien, från Pontos och Asien, från Frygien och Pamfylien, från Egypten och trakten kring Kyrene i Libyen, vi har kommit hit från Rom, både judar och proselyter, vi är kre tensare och araber – ändå hör vi dem tala på vårt eget språk om Guds stora gär ningar.” 








Alternativ epistel: Efesierbrevet 2:17-22  
Kristus Jesus har kommit med budskap om fred för er som var långt borta och fred för dem som var nära. Ty genom Honom kan både vi och ni nalkas Fadern, i en ende Ande. Alltså är ni inte längre gäster och främlingar utan äger samma med borgarskap som de heliga och har ert hem hos Gud. Ni har fogats in i den byggnad som har apostlarna och profeterna till grund och Kristus Jesus själv till hörnsten. Genom Honom hålls hela byggnaden ihop och växer upp till ett heligt tempel i Herren; genom Honom fogas också ni samman till en andlig boning åt Gud.








Evangelium: Johannes 7:37 - 39
På högtidens sista och största dag ställde sig Jesus och ropade: ”Är någon törstig, så kom till mig och drick. Den som tror på mig, ur hans inre skall flyta strömmar av levande vatten, som skriften säger.” Detta sade han om Anden, som de som trodde på Honom skulle få. Ty ännu hade Anden inte kommit, eftersom Jesus ännu inte hade blivit förhärligad.
















Psaltarpsalm: Psaltaren 104:27-31  
Alla sätter sitt hopp till Dig, Du skall ge dem föda i rätt tid. 
Du ger dem, och de tar emot, Du öppnar Din hand, och de äter sig mätta. 
Du döljer Ditt ansikte, och de blir förskräckta, Du tar ifrån dem deras ande, och de dör och blir åter till mull. 
Du sänder Din ande, då skapas liv. Du gör jorden ny.
Må Herrens ära bestå för evigt, må Herren glädja sig över sina verk.
<!--stackedit_data:
eyJoaXN0b3J5IjpbLTE4ODM1OTU3NTldfQ==
-->