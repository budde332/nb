Sextonde söndagen efter Trefaldighet




”Döden och livet”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som uppstod segrande ur graven, ge oss liv av Ditt liv. Herre, förbarma Dig
Förs        Herre, förbarma Dig
Präst        Kristus, Du som möter oss med liv och rättfärdighet i Ord och sakrament, ge oss liv av Ditt liv. Kristus, förbarma Dig
Förs        Kristus, förbarma Dig
Präst        Herre, Du som lovat oss att få leva i Ditt hus evinnerligen, ge oss liv av Ditt liv. Herre, förbarma Dig
Förs        Herre, förbarma Dig




Kollektbön
Evige Gud, Du som är Herre över liv och död,
bevara oss i tron på Din Sons seger över döden,
så att vi når fram till det eviga livet.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Herren gjorde stora ting med oss * och därför var vi glada
De som sår under tårar * skall skörda med jubel         




Inledningen i förbönen
Himmelske Fader, Du som genom Din Son Jesus Kristus dragit liv och oförgänglighet fram i ljuset, i Hans namn kommer vi till Dig och ber




Slutbön i Ordets gudstjänst
Evige Gud, 
Du som genom Jesus Kristus öppnat vägen genom döden till livet,
bevara oss alltid i en levande tro på Honom,
så att Han kan leva och verka i och genom oss.
Genom Honom, Din Son, vår Herre.




Bön efter kommunionen
Lovad vare Du, Herre, vår Gud, som genom föreningen med Din Sons korsfästa och uppståndna kropp redan i vår dödlighet ger oss del av det eviga livet.
Bevara oss alltid hos Honom, här på jorden och i den himmelska evigheten.
Genom Honom, Din Son, vår Herre
________________




Årgång 1


Gammaltestamentlig text: Jesaja 26:19  
Dina döda skall få liv igen, deras kroppar skall uppstå. Vakna och jubla, ni som vilar i mullen! Ty din dagg är en ljusets dagg, du låter den falla över skuggornas land.
 
Epistel: Andra Korinthierbrevet 4:7-14  
Denna skatt har jag i lerkärl, för att den väldiga kraften skall vara Guds och inte komma från mig. Alltid är jag ansatt, men inte kringränd, rådvill men inte rådlös, förföljd men inte övergiven, slagen till marken men inte förlorad. Alltid bär jag med mig i min kropp den död som Jesus fick lida, för att också Jesu liv skall bli synligt i min kropp. Ty jag, som är vid fullt liv, utlämnas för Jesu skull ständigt till att dö, för att också Jesu liv skall bli synligt i min dödliga kropp. Alltså verkar döden i mig och livet i er. Jag har samma trosvissa ande som i skriften, där det står: Jag tror, därför talar jag. Också jag tror, och därför talar jag. Jag vet ju att Han som uppväckt herren Jesus skall uppväcka mig med Jesus och låta mig träda fram till sammans med er. 




Evangelium: Johannes 11:28-44  
Marta gick hem och kallade på sin syster Maria och viskade: ”Mästaren är här och kallar på dig.” När Maria hörde det steg hon strax upp och gick för att möta Honom. Men Jesus hade ännu inte kommit in i byn utan var kvar där Marta hade träffat Honom. Judarna som var hemma hos Maria för att trösta henne såg att hon hastigt reste sig och gick ut, och de följde efter i tron att hon gick till graven för att gråta där. 
När Maria nu kom dit där Jesus var och fick se Honom kastade hon sig för Hans fötter och sade: ”Herre, om Du hade varit här hade min bror inte dött.” När Jesus såg hur hon grät och hur judarna som hade följt med henne också grät blev Han upprörd och skakad i sitt innersta, och Han frågade: ”Var har ni lagt honom?” De sade: ”Herre, kom och se.” Jesus föll i gråt. Då sade judarna: ”Se, hur mycket Han höll av honom.” Men några av dem sade: ”Kunde inte Han som öppnade ögonen på den blinde ha gjort så att Lasaros inte behövt dö?”
Jesus blev åter upprörd och gick till graven. Det var en klipphåla med en sten för öppningen. Jesus sade: ”Ta bort stenen.” Den dödes syster Marta sade då: ”Herre, han luktar redan, det har ju gått fyra dagar.” Jesus sade till henne: ”Har jag inte sagt dig att om du tror, skall du få se Guds härlighet?” De tog bort stenen, och Jesus lyfte blicken mot himlen och sade: ”Fader, jag tackar Dig för att Du har hört mig. Själv visste jag att Du alltid hör mig, men jag säger detta med tanke på alla dem som står här, för att de skall tro på att Du har sänt mig.” Sedan ropade Han med hög röst: ”Lasaros, kom ut.”
Och den döde kom ut med armar och ben inlindade i bindlar och med ansiktet täckt av en duk. Jesus sade åt dem: ”Gör honom fri och låt honom gå.” 








Årgång 2




Gammaltestamentlig text: Första Kungaboken 17:17-24  
En tid därefter hände det att sonen till kvinnan som ägde huset blev sjuk. Sjuk domen blev allt värre, och till slut upphörde han att andas. Då sade hon till Elia: ”Vad har du här att göra, gudsman? Du har bara kommit hit för att låta min synd komma i dagen och för att döda min son.” Han svarade henne: ”Ge mig din son!” Så tog han pojken ur hennes famn och bar upp honom till rummet på taket, där han bodde, och lade honom på sin säng. Han ropade till Herren: ”Herre, min Gud, hur kan Du handla så grymt mot denna änka, som jag får bo hos, att Du dödar hennes son?” Och han sträckte ut sig ovanpå pojken tre gånger och ropade till Herren: ”Herre, min Gud, låt pojken få liv igen.” Herren hörde Elias bön, och pojken bör jade andas och fick liv igen. Elia tog pojken och bar honom från takrummet ner i huset och lämnade honom till hans mor: ”Se”, sade han, ”din son lever!” Då sade kvinnan till Elia: ”Nu vet jag att du är en gudsman och att det verkligen är Herren som talar genom dig.”
 
Epistel: Uppenbarelseboken 2:8-11  
Skriv till ängeln för församlingen i Smyrna:
Så säger Han, den förste och den siste, Han som var död och har fått liv igen. Jag känner ditt lidande och din fattigdom – men du är rik – och jag vet hur du smädas av dem som kallar sig judar men inte är det utan är en Satans synagoga. Var inte rädd för vad du skall få utstå. Se, djävulen kommer att kasta några av er i fängelse för att ni skall sättas på prov, och ni skall få lida i tio dagar. Var trogen intill döden, så skall jag ge dig livets segerkrans. Du som har öron, hör vad Anden säger till församlingarna! Den som segrar skall inte skadas av den andra döden. 




Evangelium: Lukas 7:11-17  
Därefter begav sig Jesus till en stad som heter Nain, och Hans lärjungar och mycket folk följde med Honom. Just som Han närmade sig stadsporten bars det ut en död. Han var ende sonen, och hans mor var änka. En stor skara människor från staden gick med henne. När Herren såg henne fylldes Han av medlidande med henne och sade: ”Gråt inte.” Sedan gick Han fram och rörde vid båren. Bärarna stannade, och Han sade: ”Unge man, jag säger dig: Stig upp!” Då satte sig den döde upp och började tala, och Jesus överlämnade honom åt hans mor. De fylldes alla av fruktan och prisade Gud och sade: ”En stor profet har uppstått bland oss” och: ”Gud har besökt sitt folk.” Detta tal om Honom spred sig i hela Judeen och landet där om kring. 








Årgång 3




Gammaltestamentlig text: Job 14:13-15  
Job sade till Gud: ”Om Du ändå ville gömma mig i dödsriket, hålla mig dold tills Din vrede lagt sig, glömma mig, men blott för en tid – kan en som har dött få liv igen? – då skulle jag hålla ut på min post tills min avlösning kom. Du skulle ropa på mig, och jag skulle svara, Du skulle längta efter den Du skapat.” 




Epistel: Filipperbrevet 1:20-26
Jag väntar och hoppas att jag aldrig skall stå där med skam, utan att jag nu som alltid öppet skall våga lovprisa Kristus med min kropp, vare sig den skall leva eller dö. Ty för mig är livet Kristus och döden en vinning – såvida inte ett fortsatt liv här på jorden ger mig en vinst genom mitt arbete, för då vet jag inte vad jag skall välja. Jag slits åt båda hållen: jag längtar efter att bryta upp och vara hos Kristus, det vore ju det allra bästa. Men för er skull är det viktigare att jag lever kvar här, det är jag övertygad om, och jag vet att jag kommer att bli kvar och stanna hos er alla för att hjälpa er till fram steg och glädje i tron. Och genom mig, genom att jag kommer till er igen, skall ni bli allt stoltare över att tillhöra Kristus Jesus. 




Evangelium: Markus 5:35-43
Medan Jesus ännu talade kom det bud till synagogföreståndaren från hans hem: ”Din dotter är död. Du skall inte besvära Mästaren längre.” Men Je sus, som hörde deras ord, sade till föreståndaren: ”Var inte rädd, tro bara.” Sedan lät Han ingen mer än Petrus och Jakob och hans bror Johannes följa med, och de gick hem till föreståndaren. Där såg Han upprörda människor som grät och klagade högt. Han gick in till dem och sade: ”Varför ropar ni och gråter? Flickan är inte död, hon sover.” Då skrattade de åt Honom. Men Han körde ut allesammans och tog med sig flickans far och mor och lär jungarna och gick in där hon låg. Så tog Han barnets hand och sade: ”Talita koum!” (det betyder: Lilla flicka, jag säger dig, stig upp!). Och genast reste sig flickan och gick omkring, hon var tolv år gammal. De blev utom sig av förvåning, men Han förbjöd dem att låta någon veta vad som hade hänt. Sedan sade Han åt dem att ge flickan något att äta.








Psaltarpsalm: Psaltaren 107:18-22
De närmade sig dödens portar. Då ropade de till Herren i sin nöd, och Han hjälpte dem ur deras trångmål. 
Han gav en befallning och botade dem och räddade dem från graven. 
De skall tacka Herren för Hans godhet, Hans underbara gär ningar mot människor, 
de skall frambära tackoffer och berätta om Hans verk med jubel.