Andra söndagen i Advent


”Guds rike är nära”


Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, där Du är, där är Guds rike, hjälp oss leva i Din närhet. Herre, för barma Dig
Förs        Herre, förbarma Dig
Präst        Kristus, Ditt rike är inte av denna världen, lär också oss att leva i världen men inte av den. Kristus, förbarma Dig
Förs        Kristus, förbarma Dig
Präst        Herre, Du för Ditt rike fram till seger genom lidande och död, ge oss uthål lighet och tro. Herre, förbarma Dig
Förs        Herre, förbarma Dig


Kollektbön
Herre vår Gud, Du som i Jesus Kristus upprättar Ditt rike,
gör oss starka i tron, uthålliga i bönen och frimodiga i kärleken
så att vi med Hans återkomst för ögonen tjänar Dig villigt och med rent sinne.
Genom Din Son Jesus Kristus, vår Herre.


Psaltarversikel, verserna. Antifon föregår, ingår mellan verserna och avslutar.
Gud, Herren Gud, har tagit till orda * Han kallar på jorden från öster till väster
Från Sion, det fullkomligt sköna, träder Gud fram i glans * Vår Gud kommer, Han skall inte tiga        


Inledningen i förbönen
Herre Jesus Kristus, Du ska en gång komma åter i makt och härlighet men är redan nu mitt ibland oss, till Dig kommer vi och ber:


Slutbön i Ordets gudstjänst
Allsmäktige Gud, Du som i Jesus Kristus uppenbarar och förverkligar Ditt rike,
ta oss i Din tjänst. Hjälp oss att vara uthålliga i tro och bön till den dag då Han kommer åter i härlighet. Genom Honom, Jesus Kristus, vår Herre.


Bön efter kommunionen
Ditt rike är inom oss, o Gud, när vi nu har ätit och druckit vid Ditt bord.
Låt det heliga som vi har tagit emot ge oss uthållighet i lidandet och tålamod med varandra. Låt oss en gång få dela måltidsgemenskapen med Dig och Dina trogna i Ditt rike. 
Genom Jesus Kristus, vår Herre.


________________
Årgång 1


Gammaltestamentlig text:  Mika 4:1-4
Den dag skall komma då berget med Herrens tempel står där orubbligt fast som det högsta av bergen, överst bland höjderna. Folken skall strömma dit, folkslag i mängd skall komma, och de skall säga: ”Låt oss gå upp till Herrens berg, till Jakobs Guds tempel. Han skall lära oss sina vägar, Hans stigar vill vi följa.” 
Ty från Sion skall lag förkunnas, från Jerusalem Herrens ord. Han skall döma mel lan alla folk, skipa rätt bland mäktiga folkslag i fjärran. De skall smida om sina svärd till plogbillar och sina spjut till vingårdsknivar. Folken skall inte lyfta svärd mot varandra och aldrig mer övas för krig. Var och en skall sitta under sin vinstock och sitt fikonträd, och ingen skall hota honom.
Herren Sebaot har talat.


Epistel:  Romarbrevet 15:4-7
Alla profetior i skriften står där för att undervisa oss, så att vi genom vår uthållighet och den tröst skriften ger oss kan bevara vårt hopp. Måtte uthål lighetens och trös tens Gud göra er eniga efter Kristi Jesu vilja, så att ni alla med en mun prisar vår herre Jesu Kristi Gud och fader. 
Godta därför varandra, så som Kristus har godtagit er till Guds ära. 


Evangelium:  Lukas 21:25-36
Jesus sade till sina lärjungar: ”Tecken skall visa sig i solen och månen och stjär norna, och på jorden skall hedningarna gripas av ångest och rådlöshet vid havets och vågornas dån. Människor skall förgås av skräck i väntan på vad som skall komma över världen, ty himlens makter skall skakas. 
Då skall man få se Människosonen komma på ett moln med makt och stor härlig het. När allt detta börjar, så räta på er och lyft era huvuden, ty er befrielse närmar sig.” 
Han gav dem en liknelse: ”Se på fikonträdet och alla andra träd. När de börjar knoppas, då förstår ni av er själva att nu är sommaren nära. På samma sätt vet ni när ni ser detta hända att Guds rike är nära.  Sanner ligen, detta släkte skall inte förgå förrän allt detta händer. Himmel och jord skall förgå, men mina ord skall aldrig förgå. 
Var på er vakt så att inte era sinnen fördunklas av omåttlighet och dryckenskap och livets bekymmer, annars överraskas ni av den dagen som av en snara, för den skall komma över alla som bor på jorden. Håll er vakna hela tiden och be att ni får kraft att undfly det som väntar och kan stå upp rätta inför Människosonen.” 




Årgång 2


Gammaltestamentlig text:  Jesaja 35:1-10
Öknen och ödemarken skall jubla, det förtorkade landet glädjas och blomma. Som en äng med liljor skall öknen blomma, den skall glädjas och fröjda sig. Libanons glans skall skänkas den, Karmels och Sharons härlighet, och folket får skåda Her rens glans, vår Guds härlighet. 
Ge styrka åt kraftlösa armar, stadga åt skälvande knän! Säg till de förskrämda: ”Fatta mod, var inte rädda! Se, er Gud är här, hämnden kommer, Guds vedergäll ning. Han kommer själv för att rädda er.”  
Då skall de blindas ögon öppnas och de dövas öron höra. Då skall den lame hoppa som en hjort och den stumme brista ut i jubel. Vatten bryter fram i öknen, bäckar i ödemarken. Förbränt land skall bli till sjö, törstande mark till källsprång. Där nu schakalerna ligger och vilar skall säv och papyrusgräs växa. Där skall gå en banad väg, den skall kallas den heliga vägen. Ingen oren får beträda den. Där finns inga lejon, där kommer inga rovdjur. Men de återlösta vandrar där, de som Herren fri köpt vänder åter. De kommer till Sion med jubel, krönta med evig glädje. Fröjd och glädje följer dem, sorg och suckan flyr. 


Epistel: Jakobs brev 5:7-11
Var tåliga tills Herren kommer. Jordbrukaren ser fram mot att jorden skall ge sin dyrbara skörd och väntar tåligt på höstregn och vårregn. Ha tålamod ni också, och visa fasthet, ty Herrens ankomst är nära. Klaga inte på varandra, bröder, så blir ni inte dömda. Domaren står utanför dörren. Ta profeterna som talat i Herrens namn till ert föredöme i att lida och visa tålamod. Ja, vi prisar dem saliga som håller ut. Ni har hört om Jobs uthållighet, och ni har sett hur Herren lät det sluta, ty Herren är rik på medlidande och barmhärtighet. 


Evangelium:  Matteus 13:31-34
Jesus lät dem höra en annan liknelse: ”Himmelriket är som ett senapskorn som en man sår i sin åker. Det är det minsta av alla frön, men när det har växt upp är det större än alla örter och blir till ett träd, så att himlens fåglar kommer och bygger bo bland grenarna.” 
Han använde också en annan liknelse: ”Himmelriket är som en surdeg som en kvinna arbetar in i tre mått mjöl; till slut blir alltsammans syrat.” 
Allt detta sade Jesus till folket i liknelser, och Han talade enbart i liknelser till dem. 




Årgång 3


Gammaltestamentlig text: Jeremia 33:14-16
Det skall komma en tid, säger Herren, då jag skall uppfylla det löfte jag har givit Israels folk och Judas folk. När den tiden och den dagen kom mer skall jag låta ett rättfärdigt skott växa ur Davids stam. Han skall skapa rätt och rättfärdighet i landet. När den tiden kommer skall Juda räddas och Je rusalem leva i trygghet, och detta skall vara stadens namn: Herren vår rätt färdighet. 


Epistel: Hebreerbrevet 10:32-39
Kom ihåg hur det var förr, när ni nyss hade blivit upplysta. Ni utstod många svåra lidanden. Ni blev smädade och förföljda och gjordes till allmänt åtlöje, eller också ställde ni er vid deras sida som behandlades så. Ni led tillsammans med dem som satt i fängelse, och ni fann er med glädje i att bli berövade er egendom, därför att ni visste att ni ägde något bättre och mera varaktigt. Ge inte upp er frimodighet, den skall rikligen belönas. Uthållighet är vad ni behöver för att kunna göra Guds vilja och få vad Han har lovat, ty: Ännu en liten tid, sedan kommer Han som skall komma, och Han skall inte dröja. Min rättfärdige skall leva genom sin tro. Men: Om han drar sig undan är han inte längre till glädje för mig. Vi hör inte till dem som drar sig undan och går förlorade, utan till dem som tror och räddar sitt liv.


Evangelium:  Markus 1:14-15
När Johannes hade blivit fängslad kom Jesus till Galileen och förkun nade Guds budskap och sade: ”Tiden är inne, Guds rike är nära. Omvänd er och tro på bud skapet.” 




Psaltarpsalm: Psaltaren 85:9-14
Jag vill höra vad Gud säger. Herren förkunnar välgång
för sitt folk och sina trogna och för de redbara. 
De som fruktar Honom har nära till Hans hjälp, Hans härlighet bor i vårt land. 
Godhet och trofasthet möts, fred och rättvisa omfamnar varandra. 
Trofasthet spirar ur jorden, rättvisa blickar ner från himlen. 
Herren själv ger allt gott, vårt land ger sin gröda. 
Rättvisa går framför Honom, fred och välgång i Hans spår.
