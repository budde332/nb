Annandag Pingst




”Andens vind över världen”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du utgav Dig själv och blev som en av oss, gör oss öppna för Din närvaro i världen. Herre, förbarma Dig
Förs        Herre, förbarma Dig
Präst        Kristus, Du upphöjdes till Faderns härlighet och ber nu inför Hans tron, gör oss trygga genom tron på Dig. Kristus, förbarma Dig
Förs        Kristus, förbarma Dig
Präst        Herre, Du sänder ut Din Ande att förnya och bevara till evigt liv, gör oss öppna för Honom och Hans gåvor. Herre, förbarma Dig
Förs        Herre, förbarma Dig




Kollektbön
Himmelske Gud, Du som har givit apostlarna löftet om Din Helige Ande,
ge Ditt folk vad det i tro ber om och önskar,
så att vi får del i Din frid och frälsning.
Genom Din Son Jesus Kristus, vår Herre, (som lever och verkar med Dig och den Helige Ande i en gudom från evighet till evighet).




Psaltarversikel, verserna. Antifon föregår, ingår mellan verserna och avslutar.
I Herren har våra hjärtan sin glädje, * vi förtröstar på Hans heliga namn.
Herre, låt Din nåd vila över oss, * ty vi hoppas på Dig.        




Inledningen i förbönen
Himmelske Fader, Du som genom Din Son sänder Din Helige Ande som vår Hjäl pare, i samme Din Sons namn kommer vi till Dig och ber om Din hjälp.




Slutbön i Ordets gudstjänst
Herre vår Gud, Du som i kärlek sänder Tröstaren, den Helige Ande,
ge oss av samma heliga kärlek, så att vi står fasta och inte tröttnar att göra gott.
Genom Jesus Kristus, Din Son, som med Dig och den Helige Ande lever och ver kar i evighet.




Bön efter kommunionen
Lovad vare Du, himmelske Gud, Du som inte upphör att genom Din Ande dra oss till Din Son, bevara oss i den gemenskap med Honom som detta sakrament sätter oss i. Ge oss av nåd del i det eviga liv, där vi får se Dig sådan Du är.
Genom samme Din Son Jesus Kristus, vår Herre.
________________
Årgång 1




Gammaltestamentlig text: Exodus (Andra Mosebok) 17:1-7
Hela Israels menighet bröt upp från Sinöknen och drog från lägerplats till lägerplats enligt de befallningar Herren gav. De slog läger i Refidim, men där fanns inget vatten att dricka för folket. Då anklagade de Mose och krävde att han skulle skaffa dem vatten. ”Varför anklagar ni mig?” frågade Mose. ”Varför sätter ni Herren på prov?” Men eftersom de var törstiga knotade de mot Mose och sade: ”Varför har du fört oss ut ur Egypten? Vill du att vi själva och våra barn och vår boskap skall dö av törst?” Då ropade Mose till Herren: ”Vad skall jag göra med detta folk? Snart stenar de mig.” Herren sade till honom: ”Gå framför folket med några av de äldste i Israel och ta med dig den stav som du hade då du slog på Nilen. Jag kommer att stå framför dig på klippan vid Horeb, och du skall slå på klippan, och då kommer det vatten ur den, så att folket får dricka.” Mose gjorde så inför de äldste i Israel. Platsen fick namnet Massa och Meriva, eftersom israeliterna hade anklagat Mose där och hade satt Herren på prov och sagt: ”Finns Herren ibland oss eller inte?” 




Epistel: Apostlagärningarna 10:42-48
Petrus tog till orda: ”Jesus Kristus gav oss uppdraget att förkunna för folket och vittna om att Han är den som Gud har bestämt till att döma levande och döda. Om Honom vittnar alla profeterna att var och en som tror på Honom får syndernas för låtelse genom Hans namn.” 
Medan Petrus ännu talade föll den Helige Ande över alla som hörde hans ord. De omvända judar som hade följt med Petrus häpnade över att den Helige Andes gåva blev utgjuten också över hedningarna; de hörde hur dessa talade med tungor och prisade Gud. Då frågade Petrus: ”Vem kan hindra att de blir döpta med vatten, när de har tagit emot den Helige Ande alldeles som vi?” Och han sade till att de skulle döpas i Jesu Kristi namn. 




Evangelium: Johannes 6:44-47  
Jesus sade: ”Ingen kan komma till mig utan att Fadern som har sänt mig drar honom, och jag skall låta honom uppstå på den sista dagen. Det står skrivet hos profeterna: Alla skall bli Guds lärjungar. Var och en som har lyssnat till Fadern och lärt av Honom kommer till mig. Men ingen har sett Fadern, utom den som har kommit från Gud; Han har sett Fadern. Sannerligen, jag säger er: den som tror har evigt liv.” 








Årgång 2




Gammaltestamentlig text: Hesekiel 11:17-20
Så säger Herren Gud: Jag skall samla in er bland folken och föra er tillbaka från de länder dit ni skingrats, och åt er skall jag ge Israels land. 
När de har återvänt dit skall de avlägsna alla vidriga beläten och alla avskyvärda bruk. Jag skall ge dem ett nytt hjärta och fylla dem med en ny ande. Jag skall ta bort stenhjärtat ur kroppen på dem och ge dem ett hjärta av kött, så att de följer mina bud och håller sig till mina stadgar och lever efter dem. Så skall de vara mitt folk, och jag skall vara deras Gud. 




Epistel: Apostlagärningarna 11:19-26
De som hade skingrats under den förföljelse som började med Stefanos nådde ända till Fenikien, Cypern och Antiochia, och de förkunnade ordet endast för judar. Men några av dem var från Cypern och Kyrene, och när de kom till Antio chia predikade de också för icke-judar och lät dem höra budskapet om Herren Jesus. Herrens hand var med dem, så att ett stort antal kom till tro och om vände sig till Herren. Ryktet om detta nådde församlingen i Jerusalem, och man skickade Barnabas till Antio chia. När han kom dit och fick se bevisen på Guds nåd blev han glad och manade alla att helhjärtat hålla sig till Herren; han var en god man, fylld av Helig Ande och tro. Och åtskilliga människor vanns för Herren. Barnabas fortsatte sedan till Tarsos för att söka upp Saul, och när han hade funnit honom tog han honom med sig till Antiochia. Där kom de sedan att vara tillsammans i församlingen ett helt år och kunde undervisa en avsevärd mängd. Och det var i Antiochia som lärjungarna för första gången fick heta kristna. 




Evangelium: Johannes 3:31-36
Johannes Döparen sade: ”Den som kommer ovanifrån står över alla. Den som kommer från jorden tillhör jorden och talar jordiskt. Den som kommer från himlen vittnar om vad han har sett och hört, och ingen tar emot hans vittnes börd. Den som tar emot hans vittnesbörd erkänner därmed att det Gud säger är sant. Ty den som Gud har sänt talar Guds ord; Gud ger Anden utan att mäta. Fadern älskar Sonen och har lagt allt i Hans hand. Den som tror på Sonen har evigt liv. Men den som vägrar att tro på Sonen skall inte se livet, utan Guds vrede blir kvar över honom.”








Årgång 3




Gammaltestamentlig text: Jesaja 44:1-8 
Lyssna nu, Jakob, min tjänare, Israel, som jag har utvalt. Så säger Herren, din skapare, Han som formade dig i moderlivet, Han som hjälper dig: Var inte rädd, min tjänare Jakob, Jeshurun, som jag har utvalt. Jag skall gjuta vatten över törstande mark, floder av vatten över torrt land, och jag skall utgjuta min Ande över dina barn, min välsignelse över dina ättlingar. De skall skjuta upp som grönskande popplar, som pilträd vid vattenströmmar. En skall säga att han tillhör Herren, en skall bära Jakobs namn, en skall skriva att han är Herrens och hedras med namnet Israel. Så säger Herren, Israels konung, Han som friköper dem, Herren Sebaot: Jag är den förste, jag är den siste. Det finns ingen annan Gud än jag. Vem är som jag? Må han ge sig till känna, förklara och bevisa det för mig. Vem har i förväg kungjort det som händer? Låt dem berätta för oss vad som skall ske. Var inte för färade, hys ingen fruktan! Kungjorde och berättade jag det inte i förväg? Ni är mina vittnen. Finns det någon annan Gud än jag, någon klippa som jag inte vet om? 




Epistel: Apostlagärningarna 2:36-41
Petrus sade: ”Hela Israels folk skall alltså vara fast förvissat om att Gud har gjort Honom till Herre och till Messias, denne Jesus som ni har korsfäst.” 
Orden träffade dem i hjärtat, och de frågade Petrus och de andra apost larna: ”Brö der, vad skall vi göra?” Petrus svarade: ”Omvänd er och låt er alla döpas i Jesu Kristi namn, så att ni får förlåtelse för era synder. Då får ni den Helige Ande som gåva. Ty löftet gäller för er och era barn och alla dem långt borta som Herren, vår Gud, vill kalla.” 
Petrus vädjade till dem med många andra ord också, och han uppma nade dem: ”Se till att ni blir räddade undan detta onda släkte.” De som tog till sig hans ord lät döpa sig, och den dagen ökade de troendes antal med inemot tre tusen. 




Evangelium: Johannes 12:44-50
Jesus ropade: ”Den som tror på mig, han tror inte på mig utan på Honom som har sänt mig, och den som ser mig, han ser Honom som har sänt mig. Jag är ljuset som har kommit hit i världen för att ingen som tror på mig skall bli kvar i mörkret. Om någon hör mina ord men inte tar vara på dem, så dömer inte jag honom, ty jag har inte kommit för att döma världen utan för att rädda världen. Den som avvisar mig och inte tar emot mina ord, han har mött sin domare: det ord jag har talat skall döma honom på den sista dagen. Ty jag har inte talat av mig själv, utan Fadern som har sänt mig har befallt mig vad jag skall säga och vad jag skall tala. Och jag vet att Hans befallning ger evigt liv. När jag talar, talar jag så som Fadern har lärt mig.”








Psaltarpsalm: Psaltaren 68:10-14, 20-21 
Ett ymnigt regn lät Du falla, o Gud, Ditt kraftlösa land gav Du styrka. 
Där fick Din skara bo, Du sörjde för de arma i Din godhet, o Gud. 
Herren har sagt sitt ord, en här av kvinnor sprider segerbudet. 
Kungar och härar flyr, de flyr, husfrun fördelar bytet. 
Skall ni då ligga stilla i fållorna? Duvans vingar är täckta av silver och fjädrarna av rödaste guld. 
Lovad vare Herren dag efter dag! Han bär vår börda, Gud är vår räddning. 
Vår Gud är en räddande gud, Herren, vår härskare, för oss bort från döden.