Elfte söndagen efter Trefaldighet


”Tro och liv”


Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du som är från evighet och som alla himlar prisar, se i nåd till oss syndare. Herre, förbarma Dig
Förs        Herre, förbarma Dig
Präst        Kristus, Du som delade vårt liv, ge oss trohet i vår kallelse. Kristus, förbarma Dig
Förs        Kristus, förbarma Dig
Präst        Herre, Du som ber för oss inför Din Fader, ge oss av Ditt himmelska liv. Herre, förbarma Dig
Förs        Herre, förbarma Dig


Kollektbön
Evige Gud, Du som har all makt och som älskar oss mer än vi förtjänar,
omslut oss med Din barmhärtighet,
så att vi inte endast ser Din vilja utan också tjänar Dig.
Genom Din Son Jesus Kristus, vår Herre.


Psaltarversikel, verserna. Antifon föregår, ingår mellan verserna och avslutar.
Le        Den som har skuldlösa händer och rent hjärta, som inte håller sig till falska gudar * och aldrig svurit falskt.
Le        Han får välsignelse av Herren * och riklig lön av Gud, sin räddare.         


Inledningen i förbönen
Himmelske Fader, genom Din Son Jesus Kristus ger Du oss rättfärdighet och liv, i Hans namn kommer vi till Dig och ber:


Slutbön i Ordets gudstjänst
Herre Gud, himmelske Fader, befäst oss i en levande tro på Din nåd och ge oss kraft att leva i Din rättfärdighet.
Genom Jesus Kristus, Din Son, vår Frälsare.


Bön efter kommunionen
Lovad vare Du, Gud vår Fader, som här har förenat oss med Din Son, vår Frälsare,
ge oss ett öppet hjärta och en sann trohet mot Din vilja. Låt oss alla dagar få leva i Din nåd.
Genom Honom, Din Son Jesus Kristus, vår Herre.


________________
Årgång 1


Gammaltestamentlig text: Jesaja 2:12-17
Herren Sebaot har bestämt en dag med dom över allt som är övermodigt och stolt, över allt som skjuter i höjden och yvs, över alla Libanons cedrar, de höga och mäktiga, och alla Bashans ekar, över alla höga berg och alla mäktiga höjder, över alla stolta torn och alla branta murar, över alla långfärdsskepp och alla praktfulla fartyg. Då skall människans stolthet kuvas, hennes högmod kväsas. Herren ensam triumferar den dagen. 


Epistel: Romarbrevet 3:21-28
Nu har Gud uppenbarat en rättfärdighet som inte beror av lagen men som lagen och profeterna har vittnat om – en rättfärdighet från Gud genom tron på Jesus Kristus, för alla dem som tror. Här görs ingen åtskillnad. Alla har syndat och gått miste om härligheten från Gud, och utan att ha förtjänat det blir de rättfärdiga av Hans nåd, eftersom Han har friköpt dem genom Kristus Jesus. Gud har låtit Hans blod bli ett försoningsoffer för dem som tror. Så ville Han visa sin rättfärdighet, eftersom Han förut hade lämnat synderna ostraffade, under uppskovets tid. I vår egen tid ville Han visa sin rättfärdighet: att Han är rättfärdig och gör den rättfärdig som tror på 
Vad blir då kvar av vår stolthet? Ingenting. Vilken lag säger det, gärningarnas? Nej, trons lag. Ty vi menar att människan blir rättfärdig på grund av tro, oberoende av laggärningar. 


Evangelium: Lukas 18:9-14
Till några som litade på att de själva var rättfärdiga och som såg ner på alla andra riktade Jesus denna liknelse: ”Två män gick upp till templet för att be, den ene var farisé, den andre tullindrivare. Farisén ställde sig och bad för sig själv: 'Jag tackar Dig, Gud, för att jag inte är som andra människor, tjuvar och bedragare och horkarlar, eller som tullindrivaren där. Jag fastar två gånger i veckan, jag lämnar tionde av allt jag köper.' 
Men tullindrivaren stod avsides och vågade inte ens lyfta blicken mot himlen utan slog med händerna mot bröstet och sade: 'Gud, var nådig mot mig syndare.' 
Jag säger er: det var han som gick hem rättfärdig, snarare än den andre. Ty den som upphöjer sig skall bli förödmjukad, men den som ödmjukar sig skall bli upphöjd.”




Årgång 2


Gammaltestamentlig text: Amos 5:21-24
Så säger Herren: ”Jag avskyr era fester, jag hatar dem, jag står inte ut med era hög tider. När ni offrar till mig och kommer med era gåvor vill jag inte veta av dem, jag vill inte se åt era offer av gödboskap. Låt mig slippa dina psalmer, jag vill inte höra ditt strängaspel! Men låt rätten välla fram som vatten och rättfärdigheten som en outsinlig ström!”


Epistel: Romarbrevet 7:14-25
Vi vet att lagen hör till det andliga. Men själv är jag av köttslig natur, såld till slav under synden. Ty jag förstår inte mitt sätt att handla. Det jag vill, det gör jag inte, men det jag avskyr, det gör jag. Men om jag gör det jag inte vill, då medger jag att lagen är något gott. Då är det inte längre jag som hand lar, utan synden som bor i mig. Jag vet att det inte bor något gott i mig, det vill säga i min köttsliga natur. Viljan finns hos mig, men inte förmågan att göra det som är gott. Det goda som jag vill, det gör jag inte, men det onda som jag inte vill, det gör jag. Men om jag gör det jag inte vill, då är det inte längre jag som handlar, utan synden som bor i mig. 
Jag har alltså upptäckt att eftersom det onda finns hos mig så är lagen något gott för mig som vill göra det goda – i mitt inre bejakar jag ju Guds lag. Men jag ser en annan lag i mina lemmar; den ligger i strid med lagen i mitt förnuft och gör mig till fånge hos syndens lag i mina lemmar. 
Jag arma människa, vem skall befria mig från denna dödens kropp? Men jag tackar Gud, genom Jesus Kristus, vår Herre!


Evangelium: Matteus 21:28-31
Jesus frågade: ”Vad säger ni om det här: En man hade två söner. Han vände sig till den ene och sade: 'Min son, gå ut och arbeta i vingården i dag.' Han svarade: 'Nej, det vill jag inte', men sedan ångrade han sig och gick. Mannen vände sig till den andre och sade samma sak. Han svarade: 'Jag skall gå, herre', men han gick inte. Vilken av de båda gjorde som fa dern ville?” De svarade: ”Den förste.” Då sade Jesus till dem: ”Sannerligen, tullindrivare och horor skall komma före er till Guds rike.”




Årgång 3


Gammaltestamentlig text: Jesaja 1:10-17
Lyssna till Herrens ord, sodomfurstar! Hör vad vår Gud har att säga, gomorrafolk! Vad skall jag med alla era slaktoffer? säger Herren. Jag är mätt på brännoffer baggar och gödkalvars fett, jag vill inte ha blodet från tjurar och lamm och bockar. Vem har begärt detta av er när ni träder fram inför mig, ni som trängs på mina för gårdar? Kom inte med era meningslösa gåvor, jag avskyr offerröken. Nymånad, sabbat, högtidssamling – jag tål inte falskhet och fest. Jag hatar era högtider och nymånadsfester, de har blivit en börda för mig, som jag inte orkar bära. När ni lyfter era händer i bön vänder jag bort blicken. Hur mycket ni än ber lyssnar jag inte. Ni har blod på händerna. Tvätta er, rena er! Låt mig slippa se era illdåd. Sluta göra det onda och lär er göra det goda. Sträva efter rättvisa, stöd den förtryckte. För den faderlöses talan, skaffa änkan rätt.


Epistel: Jakobs brev 1:22-25
Bli ordets görare, inte bara dess hörare, annars tar ni miste. Den som hör ordet men inte gör vad det säger, han liknar en man som i en spegel betraktar sitt eget ansikte: han ser sig själv men går därifrån och har strax glömt hur han såg ut. Men den som har blickat in i den fullkomliga lagen, frihetens lag, och håller sig till den och inte glömmer vad han hört utan verkligen gör något, han blir salig genom det han gör. 


Evangelium: Matteus 23:1-12
Jesus talade till folket och sina lärjungar och sade: ”De skriftlärda och fariseerna har satt sig på Moses stol. Gör därför allt vad de lär er och håll fast vid det, men handla inte som de gör, för de säger ett och gör ett annat. De binder ihop tunga bördor och lägger dem på människornas axlar, men själva rör de inte ett finger för att rätta till dem. Allt vad de företar sig gör de för att människorna skall lägga märke till dem. De skaffar sig breda böneremsor och stora manteltofsar. De tycker om att ha heders platsen på gästabuden och sitta främst i synagogan, och de vill bli hälsade på torgen och kallas rabbi av alla människor. Men ni skall inte låta er kallas rabbi, ty en är er läromästare och ni är alla bröder. Ni skall inte kalla någon här på jorden för er fader, ty en är er fader, Han som är i himlen. Inte heller skall ni låta er kallas lärare, ty en är er lärare, Kristus. Den som är störst bland er skall vara de andras tjänare. Den som upphöjer sig skall bli förödmjukad, och den som ödmjukar sig skall bli upphöjd.” 




Psaltarpsalm: 143:6-10 
Jag sträcker mina händer mot Dig, öppnar mig som törstig jord. Herre, skynda att svara mig, jag orkar inte mer. 
Dölj inte Ditt ansikte för mig, då blir jag lik dem som lagts i graven. Låt mig var mor gon möta Din trofasthet, ty jag förtröstar på Dig. 
Visa mig den väg jag skall gå, jag sätter mitt hopp till Dig. Herre, rädda mig från mina fiender, jag flyr till Dig. 
Lär mig att göra Din vilja, ty Du är min Gud. Må Din gode Ande leda mig på jämn mark.
