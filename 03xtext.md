Tredje söndagen i Advent




”Bana väg för Herren”




Kyrielitania
Präst        Helige Herre Gud, helige starke Gud, helige barmhärtige Frälsare, Du evige Gud,
Förs        Förbarma Dig över oss
Präst        Herre, Du kom i världen för att vara ljuset i vårt mörker, lys oss på vår vandring. Herre, förbarma Dig
Förs        Herre, förbarma Dig
Präst        Kristus, Du kom till mänskligheten för att försona oss med Gud, be för oss syndare. Kristus, förbarma Dig
Förs        Kristus, förbarma Dig
Präst        Herre, Du kom för att skapa nya himlar och en ny jord, ge mänskligheten och världen evigt liv. Herre, förbarma Dig
Förs        Herre, förbarma Dig




Kollektbön
Herre vår Gud, Du som genom Johannes Döparen banade väg för Din Son Jesus Kristus,
upplys våra sinnen och gör våra hjärtan brinnande,
så att vi alltid ser Dina vägar.
Genom Din Son Jesus Kristus, vår Herre.




Psaltarversikel, verserna. Antifon föregår, ingår mellan verserna och avslutar.
Förkunna bland folken: "Herren är konung! * Världen står fast, den kan inte rub bas, Han dömer folken med oväld"
Han kommer för att råda rättvist över världen * råda trofast över folken 




Inledningen i förbönen
Himmelske Fader, Du som vill att varje människa ska vända om till Dig, i Din Sons, den människoblivne Frälsarens, namn kommer vi till Dig och ber




Slutbön i Ordets gudstjänst
Evige Gud, ge oss glädje och frimodighet genom Din Helige Ande så att vi, som Jo hannes Döparen, i ord och handling alltid går Dina ärenden och får vara redskap för Dig och Ditt rike.
Genom Din Son, Jesus Kristus, vår Herre.




Bön efter kommunionen
Herre vår Gud, låt det som vi nu har tagit emot bära frukt i våra liv genom omvändelse och tro. Låt oss få se Din frälsning, och uppfyll Dina löften på oss.
Genom Jesus Kristus, vår Herre. 
________________
Årgång 1




Gammaltestamentlig text: Jesaja 29:17-21 
Snart, om en liten tid, skall Libanon bli till en trädgård och trädgårdar räknas som skog. Den dagen skall de döva höra när man läser ur bokrullen, och de blindas ögon skall se, fria från dunkel och mörker. De förtryckta skall ständigt glädjas över Herren, de fattigaste jubla över Israels Helige. 
Ty då är det slut med tyrannerna, borta är de hänsynslösa, utplånade alla som hade ont i sinnet, de som anklagade oskyldiga inför domstolen, snärjde dem som förde rättvisans talan och med lögner fällde den som var utan skuld.




Epistel: Första Korinthierbrevet 4:1-5 
Vi bör betraktas som Kristi tjänare och som förvaltare av Guds hemligheter. Nu krävs ju av en förvaltare att han skall visa sig pålitlig. Men mig är det likgiltigt om ni eller någon mänsklig domstol dömer mig. Inte heller dömer jag mig själv. Mitt samvete är rent, men det betyder inte att jag är frikänd. Den som dömer mig är Herren. Fäll därför ingen dom i förtid, innan Herren kommer. Han skall låta ljus falla över det som ligger dolt i mörkret och av slöja allt som människorna har i sinnet. Och då får var och en sitt beröm från Gud. 




Evangelium: Matteus 11:2-11 
Johannes fick i sitt fängelse höra om Kristi gärningar, och han skickade några av sina lärjungar för att fråga Honom: ”Är Du den som skall komma, eller skall vi vänta på någon annan?” Jesus svarade dem: ”Gå och berätta för Johannes vad ni hör och ser: att blinda ser och lama går, spetälska blir rena och döva hör, döda står upp och fattiga får ett glädjebud. Salig är den som inte kommer på fall för min skull.” 
När de hade gått började Jesus tala till folket om Johannes: ”Vad gick ni ut i öknen för att se? Ett strå som vajar för vinden? Nej. Vad gick ni då ut för att se? En man i fina kläder? Men de som bär fina kläder finns i kungapalatsen. Vad gick ni då ut för att se? En profet? Ja, och jag säger er: en som är mer än profet. Det är om honom det står skrivet: Se, jag sänder min budbärare före dig, han skall bereda vägen för dig. Sannerligen, ingen av kvinna född har trätt fram som är större än Johannes döparen, men den minste i himmelriket är större än han.”








Årgång 2




Gammaltestamentlig text: Malaki 4:4-6 
Glöm aldrig den lag som jag gav min tjänare Mose på Horeb, med stadgar och bud för hela Israel. Se, jag sänder profeten Elia till er innan Herrens stora och fruktans värda dag kommer. Han skall vända fädernas hjärtan till barnen och barnens hjärtan till fäderna, så att jag inte viger landet åt förintelse då jag kommer. 




Epistel: Andra Petrusbrevet 1:19-21
Profetorden bör ni låta lysa för er som en lampa i ett mörkt rum, tills dagen gryr och morgonstjärnan går upp i era hjärtan. Och framför allt skall ni tänka på att man aldrig kan tyda en profetia i skriften på egen hand. Ingen profetia har förmedlats genom mänsklig vilja, utan drivna av Helig Ande har människor talat ord från Gud. 




Evangelium: Matteus 11:12-19
Jesus sade till folket: ”Sedan Johannes döparens dagar tränger himmelriket fram, och somliga söker rycka till sig det med våld. Ty ända till Johannes har allt vad profeterna och lagen sagt varit förutsägelser. Ni må tro det eller inte, han är Elia som skulle komma. Hör, du som har öron. 
Vad skall jag jämföra detta släkte med? De liknar barn som sitter på torget och ropar åt andra barn: 'Vi spelade för er, men ni ville inte dansa. Vi sjöng sorgesånger, men ni ville inte klaga.' Johan nes kom, och han varken äter eller dricker, och då säger man: 'Han är besatt.' Människosonen kom, och Han äter och dricker, och då säger man: 'Se vilken frossare och drinkare, en vän till tullindrivare och syndare.' Men Vishetens gärningar har gett Visheten rätt.” 








Årgång 3




Gammaltestamentlig text: Jesaja 40:1-8
Trösta, trösta mitt folk, säger er Gud. Ge nytt mod åt Jerusalem, kungör att hennes träldom är över, att hennes skuld är sonad, att Herren straffat henne dubbelt för alla hennes synder.
En röst ropar: ”Bana väg för Herren genom öknen, gör en jämn väg i ödemarken för vår Gud! Alla dalar skall höjas, alla berg och höjder sänkas. Oländig mark skall jämnas och branter bli till slätt. Herrens härlighet skall uppenbaras, och alla människor skall se det. Herren har talat.”
En röst sade: ”Förkunna!” Jag frågade: ”Vad skall jag förkunna?” ”Människan är som gräset, förgänglig som blomman på ängen. Gräset torkar, blomman vissnar, när Herrens vind går fram. Ja, folket är gräs. Gräset torkar, blomman vissnar, men vår Guds ord består i evighet.”




Epistel: Galaterbrevet 3:21-29
Strider lagen mot Guds löften? Nej, inte alls. Om vi hade fått en lag som kunde skänka liv hade rättfärdigheten verkligen berott av lagen. Men nu har skriften lagt allt under synden, och då kan löftet till dem som tror uppfyllas bara genom tron på Jesus Kristus. Innan tron kom hölls vi under uppsikt, med lagen över oss, tills tron skulle uppenbaras. Så har alltså lagen varit vår övervakare tills Kristus kom, för att vi skulle göras rättfärdiga genom tron. Men nu när tron är här har vi inte längre någon övervakare. Alla är ni nämligen genom tron Guds söner, i Kristus Jesus. 
Är ni döpta in i Kristus har ni också iklätt er Kristus. Nu är ingen längre jude eller grek, slav eller fri, man eller kvinna. Alla är ni ett i Kristus Jesus. Men om ni tillhör Kristus är ni också avkomlingar till Abraham och arvtagare enligt löftet.




Evangelium: Lukas 3:1-15
Under femtonde året av kejsar Tiberius regering, när Pontius Pilatus var ståthållare i Judeen, Herodes tetrark i Galileen, hans bror Filippos i Itureen och Trachonitis och Lysanias i Abilene, och när Hannas och Kajafas var överstepräster, kom Guds ord till Sakarias son Johannes i öknen. Han begav sig till trakten kring Jordan och förkunnade överallt syndernas förlåtelse genom omvändelse och dop, som det står skrivet i boken med profeten Jesajas ord: ”En röst ropar i öknen: 'Bana väg för Herren, gör hans stigar raka. Varje klyfta skall fyllas, varje berg och höjd skall sänkas. Krokiga stigar skall rätas och steniga vägar jämnas. Och alla människor skall se Guds frälsning.'” 
När folk kom ut i stora skaror för att döpas av honom sade han till dem: ”Huggormsyngel, vem har sagt er att ni kan slippa undan den kommande vreden? Bär då sådan frukt som hör till omvändelsen. Och börja inte säga er: Vi har Abraham till fader. Jag säger er att Gud kan uppväcka barn åt Abraham ur dessa stenar. Redan är yxan satt till roten på träden. Varje träd som inte bär god frukt skall huggas bort och kastas i elden.” 
Folket frågade honom: ”Vad skall vi då göra?” Han svarade: ”Den som har två skjortor skall dela med sig åt den som ingen har, och den som har bröd skall göra på samma sätt.” Även tullindrivare kom dit för att bli döpta och frågade honom: ”Mästare, vad skall vi göra?” Han svarade: ”Driv inte in mer än vad som är fastställt.” Och när det kom soldater och frågade honom: ”Och vi, vad skall vi göra?” sade han till dem: ”Pressa inte av någon pengar med våld eller hot, utan nöj er med er sold.” 
Folket var fyllt av förväntan, och alla frågade sig om inte Johannes kunde vara Messias.








Psaltarpsalm: Psaltaren 146:3-9
Lita aldrig på mäktiga män, människor som ingen hjälp kan ge. 
De ger upp andan och blir jord igen, då går deras planer om intet. 
Lycklig den som har sitt stöd i Jakobs Gud och sätter sitt hopp till Herren, sin Gud. 
Han som har gjort himmel och jord och hav och allt vad som finns i dem, Han sviker aldrig sina löften. 
Han ger de förtryckta deras rätt, Han ger de svältande bröd.
Herren befriar de fångna, Herren öppnar blinda ögon, 
Herren rätar krökta ryggar, Herren älskar de trogna, 
Herren ger främlingar skydd, stöder faderlösa och änkor men korsar de ondas planer.